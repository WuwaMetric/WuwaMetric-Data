{
  "Id": 102011901,
  "ItemId": 70010057,
  "Type": 3,
  "Title": "回夢中曲三段·石葉淚",
  "Text": "入話：<br>星垂一別兩茫茫，葉落無聲在他鄉。<br>夜夜悲風誰有淚，石葉可證愛恨長。<br>話說鳴式戰爭後，中曲地星垂江畔祈池村，有一對青梅竹馬。枝生年十五，生性英勇，善水，戰時不為殘象所懼，曾領眾人夜渡星垂，是少年英雄。葉生年十三，見地獨到，頗識大局，每做決斷，便能使眾人逃脫險局。兩人感情甚好，多有扶持。<br>時有古木一株，枝繁葉茂，立於中曲。瑝瓏曾於此大勝鳴式，眾人以為祥瑞，欲在此重建新居，以求庇佑。戰事既停，兩人理應清閒下來，卻遇上此事。葉生曰：“戰事雖去，人心卻仍有戚戚。如說古木能予以慰藉，許是好事，我決意與他們同去。”當下便與枝生分別，兩人分居兩地，各自幫助兩村重建。好在通信不斷，情未疏遠。正是：<br>天高枝葉茂，地遠根相連。<br>葉生一行到了古樹地界，便著手行土木之事。村民欲得古樹庇佑，便將村名與樹名一同，喚作開覓，意為開地覓新，告別故舊。某一日，村民忽拾得一奇葉。葉甚新，未有乾枯，卻是白翠相間。村民大喜：「定是開覓回應，以此徵兆獎我等。這就找一方小臺，呈於家中，便可時時感開覓護佑。」其餘村民若拾得此葉，也跟隨效仿。正是：<br>葉生翠白色，心有禍福想。<br>吉兆須常在，佑以福綿長。<br>不多日，村中出一奇症怪病。病者夜中發作，渾身奇痛無比，似有重錘擊之，又似刀劍割肉。更奇怪處，自言聽聞悲鳴，似哭似嚎，不絕於耳。患病者不出五日，便難逃精神萎靡，渾身無力。時人曰：“當時選址鄰樹，是為開覓予我庇佑，枝葉通我氣根。今日我命不久，定是開覓告信我等；夜聲悲鳴，正是開覓求救之呼喊！”村民均以為善，自省建村時伐木有報應，不許再伐。<br>卻說葉生在開覓難逃一劫，也患上了這“夜痛症”。枝生遠在祈池聽聞此事，心急如焚，不及天亮，便夜渡星垂，順流而下，趕至開覓。見人人屋旁鄰一樹，白葉落於房梁沿，立刻心覺不安。又見開覓也如此，葉尖漸白，不似良兆。待見葉生，見其神色威垂，不禁潸然，曰：“你當日便知所謂古木祥瑞，不過人心苦楚，祈求慰藉。今日古木似有異常，為何不阻止他等愚行，早早放棄，同我重回祈池啊！”葉生欲言又止，痛苦難言，唯有淚眼相對。正是：<br>昨日怎知今日事，不可回首道尋常。<br>這邊話音剛落，竟有人破門而入，拖走枝生。緣是眾人聽聞其出言不遜，以為有辱開覓，將枝生鎖於空房，禁其足，免生事端。夜中，枝生也聽得悲鳴呼喊。側耳傾聽，窗外窸窣，似有人開門。門既開，枝生大驚，來人正是葉生，面色端莊，無悲無喜，輕聲喚他，曰：“隨我，得見悲鳴之源。”<br>枝生隨葉生行於村落，登階慢行。得見一魂魄，自稱家在祈池，未尋得歸途，故在此徘徊。為其領路至星垂江畔，告知溯洄而上，便可歸家。魂魄感激，以軍士之禮相別，蓋鳴式一戰亡魂矣。<br>悲鳴之源既除，怪病亦不復見。村民面露喜色，聚於村中，唯有葉生日漸憔悴，衰病不止。遍試百藥無用，困倦之時增多，不出十日，竟是難有清醒時。是日夜中，風甚淒涼，枝生感萬策盡，不得已祈求開覓，曰：“若神木有靈，應憐葉生，救她一命。”枝生愈言愈悲，不覺已淚流滿面。忽聞得一女子悲泣，抬頭一看，白葉中，正是葉生面容，同他垂淚哭泣。<br>枝生仰望樹間，葉生之影虛實難辨，伸手觸之，只感樹枝粗糲，便已明瞭一切。葉生曰：“戰事雖去，其果未消。生者亡者，皆為所困。神木有靈，與我魂魄相通相融，得以領路眾生，開覓新途。事既成，今夜一見，是為永別。”語畢，兩人對視，無語凝噎。正是：<br>既知天命難違抗，亦有別時淚眼盲。<br>生生死死流水去，何須厲聲問閻王。<br>次日，村民俱議，昨夜又聞狂風悲鳴，似是放聲哭嚎，忽而又低聲嗚咽。枝生獨倚於樹邊，憶及昨夜悲鳴時，片葉落下，拾起手間，竟似晶石一般，借月光而忽閃，如淚落而無言。枝生長歎，吟詩一首：<br>沉夜對坐問歸期，風過葉落似淚凝。<br>來年故地回夢處，枝枝葉葉不相離。",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "《回夢中曲三段·石葉淚》"
}