{
  "Id": 11060101,
  "ItemId": 0,
  "Type": 3,
  "Title": "บันทึกสมรภูมิ 6010: ฤดูใบไม้ร่วง",
  "Text": "วันที่ห้าของการออกภาคสนาม ในที่สุดก็มีเวลาจดบันทึกอะไรได้บ้าง<br>ฉันได้รับมอบหมายหน้าที่เสมียนหมวดซึ่งมีกำลังพล 30 นาย ต้องจดบันทึกว่ากิน ดื่ม นอนอย่างไร เก็บรวบรวมและทำอะไรไปบ้าง เครื่องตรวจรังสีร้องเตือนทุกวัน กระสุนปืนพุ่งผ่านใกล้ ๆ เป็นระยะ<br>ไม่รู้ว่าโชคดีหรือเปล่า แต่ระเบิดของศัตรูโดนบังเกอร์ที่ฉันขุดไว้ กระเป๋าไหม้เหลือแต่ขี้เถ้า เดชะบุญ ฉันกำลังถ่ายทอดคำสั่งจึงรอดจากกระสุน แต่ตอนปลายฤดูใบไม้ร่วง เมื่อไม่มีถุงนอนกับเสื้อผ้าเปลี่ยน ก็ไม่รู้จะเอาชีวิตรอดผ่านฤดูหนาวที่กำลังมายังไง<br>ผู้บังคับหมวดใจดีซึ่งรับผิดชอบงานพลาธิการ เอาถุงนอนกับเสื้อผ้าใหม่เอี่ยมของเขามาให้ แล้วตัวเองใช้ชุดสำรองเก่าขึ้นรา ฉันรับมาแค่ถุงนอน และสัญญาว่าจะคืนให้เขาเมื่อได้รับของปันส่วน เขาไม่ตอบหรือรับเสื้อผ้าคืน แค่ยิ้มและจากไป ค่ำคืนหนาวเหน็บเกินไป เลยไม่อยากออกตามเขา คอยให้ถึงพรุ่งนี้ค่อยเอาไปคืน",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "Interaction Point"
}