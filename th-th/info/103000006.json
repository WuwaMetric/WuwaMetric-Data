{
  "Id": 103000006,
  "ItemId": 0,
  "Type": 3,
  "Title": "การลงมติ K626",
  "Text": "วันที่เสนอ: ████████<br>วันที่ลงมติ: ██████████<br>ผลการลงมติ: อนุมัติ - อนุญาตให้ดำเนินการ<br>ผู้ได้รับอนุญาตให้ดำเนินการ: ██████<br>————————————————————<br>สรุปแล้วความพยายามของเราล้มเหลว ทั้งระบบ████และหน่วยนี้ต่างก็ยืนยันการประเมินครั้งนี้<br><br>ในช่วง ████ ปีที่ผ่านมา ภัยพิบัติได้ทำลายสิ่งปลูกสร้างที่มนุษย์สร้างขึ้นไปแล้วกว่า 80% และคร่าชีวิตประชากรโลกไปเกินครึ่ง หลังจากที่พิสูจน์แล้วว่าทุกมาตรการรับมือไม่ได้ผล ระบบ████และหน่วยนี้จึงได้เริ่มทดสอบความเป็นไปได้ของแผนที่ 3 ตามรายงานของสถาบันเธทิส<br><br>ตลอด ████ ปีที่ผ่านมานี้ เราได้ดำเนินการในระยะสังเกตการณ์ ระยะควบคุม และระยะวิเคราะห์ได้สำเร็จ ซึ่งเป็นไปตามเงื่อนไขเบื้องต้นที่จำเป็นสำหรับการใช้แผนที่ 3 ทว่าข้อมูลล่าสุดระบุว่า รอยแยกของกาลเวลาที่เกิดจากภัยพิบัติกำลังจะมาบรรจบในกาลอวกาศในปัจจุบันของเรา โดยที่ความรุนแรงของความแปรปรวนจะเพิ่มขึ้นตามสัดส่วนโดยตรงของกาลเวลาที่ผ่านไป การคาดการณ์ชี้ว่าภายใน ████ ปี ความแปรปรวนนี้จะส่งผลให้เกิดการผันแปรเชิงลบ 15 องศาจากบรรทัดฐาน และน่าจะมากกว่านั้นอีก<br><br>ภายใต้สถานการณ์เหล่านี้ แผนที่ 3 จึงนับว่ามีความเสี่ยงอย่างมาก: เหตุการณ์ A ภายในกาลอวกาศนี้อาจกลายเป็นข้อมูลผิดปกติโดยสมบูรณ์จากเหตุการณ์ O ทำให้ความสัมพันธ์เชิงเหตุและผลระหว่างทั้งสองเหตุการณ์แยกจากกัน นำไปสู่การตัดขาดเหตุการณ์ O ออกจากเหตุการณ์ A อย่างถาวร<br><br>████████████████ ████████████████ ████████ ██████████████████████ ……<br><br>เมื่อเข้าสู่ช่วงการดำเนินการแล้ว จะเปิดใช้งานตัวอย่างแรกและตัวอย่างที่สองเพื่อช่วยควบคุมเวลาและอวกาศตามลำดับ ตัวอย่างที่สองซึ่งพัฒนาจากการวิจัยเกี่ยวกับทฤษฎีเสียงสะท้อนของเรา ได้ปรับปรุงมาเพื่อการควบคุมพื้นที่โดยเฉพาะ<br><br>…ไม่ อารมณ์เป็นสิ่งที่ไม่จำเป็นต่อการทำงานของเธอ ไม่จำเป็นต่อวัตถุประสงค์ของเรา ตราบใดที่เธอยังยืนหยัดอยู่ได้ เมื่อเรากลายเป็นข้อมูลผิดปกติโดยสมบูรณ์ ความกังวลอื่นใดก็ไม่สำคัญอีกต่อไปแล้ว…<br><br>สำหรับตัวอย่างที่สอง ระบบเธทิสจะดูแลการจัดการของเธอเอง ไม่จำเป็นต้องกังวลกับเรื่องนั้นอีก",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "โถงปรับเสียง - -325, 372, 120"
}