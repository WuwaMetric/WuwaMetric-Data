{
  "Id": 11100002,
  "ItemId": 0,
  "Type": 3,
  "Title": "บันทึกการสื่อสาร",
  "Text": "ถึงใครก็ตามที่อ่านอยู่<br>หวังว่าใครสักคนจะยังจำฉันได้และมีภาพวาดที่ฉันตามหาอยู่ ลูกชายฉันวาดมันหลายปีมาแล้ว เป็นภาพแสดงความงามของบ้านที่เคยสงบสุขของพวกเรา ตอนนั้นเราเคยมาที่นี่บ่อย ๆ เพื่อชื่นชมสะพานและสวนที่เต็มไปด้วยดอกไม้หลากสี ลูกชายฉันชอบเล่นท่ามกลางดอกไม้ มองดูไรเดอร์มุ่งมั่นในการส่งของขณะหลบหลีกดอกไม้ลุกไหม้ซึ่งโตเร็วเกินไป<br>แต่ตอนนี้สะพานชำรุด ฝั่งเราก็ไม่ปลอดภัยอีกต่อไป ฉันต้องส่งภรรยาและลูกไปหาที่พักพิง โดยตัวเองอยู่ทำหน้าที่ไรเดอร์ เสี่ยงชีวิตป้องกันไฟไม่ให้ลุกลามไปมากกว่านี้ ฉันอาจไม่ใช่ผู้ชายที่โดดเด่นอะไร แต่ก็อยากเป็นฮีโร่ในสายตาลูก<br>ฉันแนบดอกไม้แห้งที่ปลูกเองมาด้วย มันไม่ติดไฟเหมือนดอกอื่น ๆ และถ้ารอดชีวิต ฉันอยากเห็นที่แห่งนี้ได้รับการฟื้นฟูสู่ความงดงามดังเดิมโดยไม่ต้องกลัวไฟ แต่หากเกิดอะไรขึ้นกับฉัน โปรดทราบว่าฉันภูมิใจในสิ่งที่ทำ และปรารถนาให้พวกคุณทุกคนมีชีวิตอย่างสงบ และเห็นภูเขาเหล่านี้สมบูรณ์ไปด้วยดอกไม้ที่ปลอดภัยและงดงามอีกครั้ง<br>ขอบคุณที่สละเวลาอ่านจดหมายนี้ ขอส่งความคิดถึงคุณและสถานที่นี้ จนกว่าเราจะพบกันอีก",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "Interaction Point"
}