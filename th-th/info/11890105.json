{
  "Id": 11890105,
  "ItemId": 0,
  "Type": 3,
  "Title": "บันทึกการวิจัย A038",
  "Text": "วันที่: [--25]<br>เราทำสำเร็จ ทาเซ็ตดิสคอร์ดหมายเลข A038 รอดชีวิตในสนามทาเซ็ตจำลอง แม้ผลที่ได้จะต่ำกว่าที่คาดหมาย แต่ขณะนี้ไม่ใช่เวลาคิดหยุมหยิม<br>การปฏิบัติหน้าที่แต่ละวันมันเหลือจะทน ฉันต้องจ้องมองมวลสารมืดนี้ตลอดคืน มันไม่ขยับเขยื้อนหรือส่งเสียงอะไรเลย ทำให้เป็นกลางคืนที่น่าเบื่อหน่ายยิ่งกว่าหัวหน้าจอมเฮี้ยบเสียอีก เพื่อรักษาเสถียรภาพในสนามทาเซ็ต ศาสตราจารย์ไฮเซนได้นำนาฬิกาออกไปหมด เฮ้อ รู้สึกเหมือนทุกวินาทียาวนานราวชั่วกัปชั่วกัลป์ ศาสตราจารย์ไฮเซนที่ปกติจะเป็นกันเองกลับเข้มงวดอย่างนึกไม่ถึงในครั้งนี้ ตั้งแต่เริ่มการทดลอง แทบไม่เคยเห็นเขายิ้ม ครั้งที่แล้วมีนักวิจัยคนหนึ่งเผลอนำเครื่องมือที่มีความถี่เกินมาตรฐานเข้ามาในสภาพแวดล้อมการทดลอง สร้างความวุ่นวายมหาศาล เสียงเตือนร้องดังทั่วสถานีวิจัย โชคดีที่สนามทาเซ็ตและ A038 ดูเหมือนจะไม่ได้รับผลกระทบ อย่างไรก็ตาม ขนาดของมวลสารดูเหมือนจะเพิ่มขึ้นเล็กน้อย ฉันไม่คิดว่ามันจะเปลี่ยนแปลงอะไร แต่นั่นเป็นครั้งแรกที่ฉันเห็นศาสตราจารย์ไฮเซนโกรธ<br>เอาละ วันนี้ฉันควรหยุดแค่นี้ มีเรื่องอีกมากที่ต้องจัดการ ต้องพิมพ์พารามิเตอร์และภาษาข้อมูลทั้งหมดที่กำหนดไว้เมื่อไม่นานด้วยตนเอง ทุกคนก็กำลังทำงานหามรุ่งหามค่ำ แต่ไม่มีใครบ่น ถ้างานไม่ท่วมแบบนี้ อัจฉริยะกับคนเพี้ยนแบบพวกเราจะไปทำอะไรกันล่ะ",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "Interaction Point"
}