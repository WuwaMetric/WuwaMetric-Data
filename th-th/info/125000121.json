{
  "Id": 125000121,
  "ItemId": 0,
  "Type": 3,
  "Title": "คู่มือนักเดินทางในเซปติมอนต์",
  "Text": "เริ่มต้นการเดินทางของคุณทันทีที่เทียบท่าเรือข้างผา ด้วยการแวะชมซากสะพานแฟร์โรว์ สถานระลึกถึงรอยร้าวระหว่างเซปติมอนต์กับรากุนน่าอันเกิดจากศรัทธาที่ต่างกัน จากนั้นไปตามรอยเส้นทางของวีรชน ถนนโบราณที่ครั้งหนึ่งเหล่ากลาดิเอเตอร์เคยใช้เป็นเส้นทางจาริกสู่โคลอสเซียมโอลิมดอสที่เป็นตำนาน ความถี่ของอารมณ์ ความหวัง และความทรงจำของเหล่ากลาดิเอเตอร์ยังคงล่องลอยอยู่บนเส้นทางนี้ คอยนำพานักเดินทางไปสู่นครงดงามบนเขาคาปิโตลิเน ที่ตั้งของป้อมปราการกริฟฟอนอันยิ่งใหญ่<br>...<br>เริ่มต้นวันของคุณด้วยการไปเยี่ยมชมโคลอสเซียมโอลิมดอส ไปสัมผัสการประลองสดของเหล่ากลาดิเอเตอร์ (โปรดตรวจสอบกำหนดการงานล่วงหน้า แล้วเลือกแมตช์ที่คุณเฝ้ารอ) จากนั้นไปแวะเยี่ยม พื้นที่พักสาธารณะของเหล่ากลาดิเอเตอร์ระดับแนวหน้า เพื่อชมเบื้องหลังชีวิตนักสู้ เมื่อเสร็จแล้ว เดินทางต่อไปยังหุบเขาแห่งความรุ่งโรจน์ ดินแดนแห่งอาวุธสลักหินที่สถาปนาไว้เป็นอนุสรณ์แด่วีรชนและกลาดิเอเตอร์ในตำนานแห่งเซปติมอนต์ ผู้ที่เรืองนามจนก้องกังวานไปทุกยุคสมัย<br>...<br>ขึ้นกระเช้าลอยฟ้าแล้วร่อนลงสู่ตลาดคาราคัลลาที่คึกคัก คุณจะได้ไปจิบเครื่องดื่มสูตรพิเศษจากร้านโซลิส เลือกชมอาวุธและชุดเกราะคุณภาพเลิศที่ร้านชำหมวกสีเงิน และเลือกซื้อของที่ระลึกชิ้นล้ำค่าที่ห้องทำงานพิกมาเลียน แล้วจบวันด้วยการแช่น้ำร้อนผ่อนคลายที่สระน้ำเธอร์เมส ให้น้ำอุ่นชำระล้างความเหนื่อยล้าจากการผจญภัยสุดตื่นเต้นของคุณ<br>...<br>คู่มือนี้มีจุดประสงค์เพื่อให้คำแนะนำเส้นทางการท่องเที่ยวเท่านั้น คุณสามารถวางแผนได้ตามใจตามชอบได้เลยเพราะเส้นทางที่ดีที่สุดคือเส้นทางที่ตรงใจเราที่สุด ขอให้การเดินทางในเซปติมอนต์ของคุณกลายเป็นความทรงจำที่ไม่มีวันลืม",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "ยอดเขาคาปิโตลิเน - 12484, 11844, 303"
}