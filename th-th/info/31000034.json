{
  "Id": 31000034,
  "ItemId": 31000034,
  "Type": 3,
  "Title": "ข้อความที่ไม่ได้ส่ง",
  "Text": "เมื่อพูดถึงแนวคิดเรื่อง \"ความรัก\" เรามักวิเคราะห์มันจากมุมมองจิตวิทยาและสรุปว่าเป็นแรงจูงใจทางอารมณ์ เมื่อวิเคราะห์จากมุมมองชีววิทยา น่าจะเป็นผลจากการหลั่งฮอร์โมน อย่างไรก็ตาม ทั้งหมดนี้ก็มาจากมุมมองของมนุษย์เองอย่างไม่มีข้อยกเว้น ในอีกด้านหนึ่ง ความรักระหว่างสัตว์หรือสิ่งมีชีวิตอื่น ดูจะซับซ้อนและยุ่งยากน้อยกว่า มีความโน้มเอียงไปทางสัญชาตญาณเชิงชีววิทยา การสืบพันธุ์ การมีคู่ และการเกี้ยวพาราสี เพราะไม่มีรูปแบบของสติปัญญาแบบมนุษย์<br>แล้วทาเซ็ตดิสคอร์ดสองตัวนั้นล่ะ? ในสภาวะที่มีข้อมูลและพลังงานในตัว พวกมันต้องห้ามในการมีสัญชาตญาณที่จะ \"รัก\" หรือเปล่า พวกมันร้องรำและโหยหวนตามข้อมูลความรักที่เลียนแบบไปจากมนุษย์หรือเปล่า หรือเป็นเพราะมันตระหนักในตนเอง จึงแสดงออกเช่นที่ว่าด้วยสาเหตุบางประการ<br>เราไม่มีหนทางจะรู้ได้อย่างแน่ชัด แต่คุณคงพบคำตอบด้วยตนเอง คำถามนั้นนำพาไปสู่ต้นกำเนิด: ความหมายที่แท้จริงของ \"ความรัก\" คืออะไร<br>จากมุมมองของนักวิจัย ฉันอาจกล่าวว่า \"ความรัก\" เป็นเพียงข้อมูลเอกลักษณ์ในรูปของพลังงาน เป็นแสงวาบจากบิ๊กแบง และพวกเราทุกคนเป็นพาหะที่โชคดีพอจะได้นำพามันไป พาหะแต่ละคนก็ตีความต่างกันไป และความแตกต่างระหว่างเรากับสิ่งมีชีวิตอื่นด้านความรักก็อยู่ที่ตัวเรานั่นเอง<br>ดังนั้น ฉันจะไม่ตกอยู่ในความเศร้าเมื่อลาจาก เพราะฉันสามารถถ่ายทอดข้อมูลนี้จากการที่เราพบกัน<br>คุณได้ทำให้ความรักเกิดขึ้นในร่างกายของฉัน เปลี่ยนแปลงฉันให้เป็นคนที่สมบูรณ์แบบยิ่งขึ้น",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "การสื่อสารทางอิเล็กทรอนิกส์ที่ไม่ได้ส่ง"
}