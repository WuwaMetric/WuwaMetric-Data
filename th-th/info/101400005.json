{
  "Id": 101400005,
  "ItemId": 0,
  "Type": 3,
  "Title": "การบันทึก: A038",
  "Text": "วันที่: [--08]<br>เรามาถึงขั้นตอนสุดท้ายของการวิจัยแล้ว แต่ดูเหมือนว่าความคืบหน้าจะช้าลง เพื่อนร่วมงานทยอยลาออกไปทีละคน แม้แต่ศาสตราจารย์ไฮเซนยังบอกว่าจะกลับไปอยู่กับครอบครัว... เขาพูดแบบนั้นจริงๆ ใช่ไหม <br>ฉันไม่แน่ใจเหมือนกัน ฉันจำได้ลางๆ ว่าเขาเคยพูดแบบนี้มาก่อน แต่เขาบอกเราแบบนั้นจริงๆ เหรอ หรือเขามากระซิบข้างหูฉัน<br><br>ในคืนอันแสนยาวนานและน่าเบื่อแบบนี้ เจ้าตัวเล็กนี่คือเพื่อนเพียงคนเดียวของฉัน ไม่อยากจะเชื่อเลยว่ามันเติบโตและเปลี่ยนแปลงไปมากขนาดไหน ชิ้นส่วนโลหะที่ประดับประดาอยู่ในรูปลักษณ์ที่เรียบง่ายของมันในตอนนี้ ทั้งแผ่นเหล็ก เฟือง นาฬิกา อุปกรณ์ตรวจจับ ของเหลวสีฟ้า เสื้อกาวน์สีขาว... และ... นั่นเครื่องปั่นไฟดีเซลเหรอน่ะ ยังไงก็เถอะ ในที่สุดฉันก็ได้เห็นมันด้วยตาตัวเองแล้ว โดยไม่ต้องใช้อุปกรณ์สังเกตการณ์<br><br>สวัสดี วันนี้คุณรู้สึกเปป็นไงบ้าง คุณดูมีชีวิตชีวาจนน่าประหลาดใจ แต่ก็ไม่น่าแปลกใจเลย คุณต้องติดอยู่ในนี้มาตลอดชีวิต โหยหาอิสรภาพ ฉันคิดว่านะ <br>ห้องทดลองของเราไม่ได้เงียบขนาดนี้บ่อยๆ ถ้าฉันแหกกฎสักหน่อยก็คงไม่มีใครสังเกตเห็นหรอกมั้ง <br>อ่า... เข้าใจแล้ว นี่คือสิ่งที่ร่างกายของคุณรู้สึกเมื่อถูกสัมผัส <br>คุณหัวเราะแบบนั้นเหรอ นี่เป็นครั้งแรกที่ฉันได้ยินเสียงของคุณ... มันคุ้นๆ เหมือนเสียงของเพื่อนร่วมงานของฉันเลย<br>ฉันเห็นมัน... มันคือประตูที่เราตามหามาตลอด <br>ทำไมฉันถึงรู้สึกเวียนหัว ร่างกายของฉัน มันนุ่มนิ่มเหลือเกินตอนนี้... เหมือนน้ำ... เหมือนไม่ใช่ร่างกายของฉันเอง<br>จิตสำนึกของฉัน ล่องลอยอยู่ในอากาศ...<br>สวัสดีทุกคน... พวกคุณทุกคนได้เข้าสู่ประตูแล้ว... <br>คุณบอกว่า... \"อย่าข้ามไป\" หมายความว่ายังไงกัน<br>ไม่ มีบางอย่างผิดปกติ... <br>ปาฏิหาริย์ที่เราได้เห็น... เรื่องนี้ไม่ควรเกิดขึ้น..",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "ซากสภาซาวานเทย์ - 729, 2982, 29"
}