{
  "Id": 102000607,
  "ItemId": 0,
  "Type": 3,
  "Title": "เซ็กเมนต์ไฟล์ข้อมูล",
  "Text": "... มีน้อยคนมาก กระทั่งนับรวมคนในตระกูลมอนเตลลีที่รู้ว่านักเต้นไวเทรียมปรากฏตัวขึ้นครั้งแรกเมื่อไหร่ ถึงแม้ว่าเหล่าเอคโค่ที่ดูไร้พิษภัยและไม่น่าสนใจเหล่านี้จะรับใช้ตระกูลมานานแล้วก็ตาม อันที่จริงแล้วคนตระกูลมอนเตลลีโดยส่วนใหญ่รู้จักนักเต้นไวเทรียมแค่ในฐานะฝ่ายรักษาความปลอดภัยภายในครอบครัวเท่านั้น จึงแทบไม่มีใครสนใจความจริงที่ว่านักเต้นไวเทรียมแต่ละตัวนั้นมีหน้าตาที่แตกต่างกัน<br><br>จากการรวบรวมข้อมูลผ่านชิ้นงานศิลปะกระจกสี ทำให้เรารู้ว่าในอดีตนั้นนักเต้นไวเทรียมเคยเป็นความถี่ของทาเซ็ตดิสคอร์ด พวกมันปรากฏตัวอยู่ในงานศิลปะกระจกสีในภาพวาดศาสนาโดยทั่วไปของภาคี จนถึงวันนี้ นักสำรวจตระกูลมอนเตลลียังไม่เคยพบบานกระจกสีที่ซ้ำกันแม้แต่แผ่นเดียว ศิลปินของภาคีต้องใช้ความพยายามอย่างหนักในการดัดแปลงองค์ประกอบของกระจกแผ่นที่นำเสนอเรื่องราวหรือใจความสำคัญเดียวกัน นั่นหมายความว่าความถี่ของนักเต้นไวเทรียมสมัยใหม่แต่ละตัวล้วนแล้วแต่มีข้อมูลที่ไม่ซ้ำกัน เช่นเดียวกับบรรพบุรุษทาเซ็ตดิสคอร์ดของพวกมัน<br><br>อ้างอิงตามหนังสือ \"ความมั่งคั่งและตำนานตระกูลมอนเตลลี\" จุดกำเนิดของนักเต้นไวเทรียมนั้น ต้องย้อนกลับไปในประวัติศาสตร์ช่วงเวลาที่บรรพบุรุษของมอนเตลลีได้รับลอเรลในงานคาร์เนอเวล จากอิมเพอเรเตอร์ซึ่งสั่งให้เขาไปที่หอคอยซึ่งถูกภาคีละทิ้ง หลังจากกลับมาเขาไม่ได้เปิดเผยสิ่งที่เขาพบให้ใครรู้ และสั่งห้ามคนตระกูลมอนเตลลีทุกคนเข้าไปที่หอคอยนั้นอีก แน่นอนว่าบรรพบุรุษมอนเตลลีคนนี้ ได้นำนักเต้นไวเทรียมตัวแรกกลับมาด้วย คำสั่งเสียก่อนตายของเขา คือคำพยากรณ์ของเซนติเนลจะยังไม่มีอิทธิพลใด ๆ ต่อตระกูลมอนเตลลีในปัจจุบัน แต่จะเป็นตัวชี้ชะตาของพวกเขาในอนาคต<br><br>จากนั้นหอคอยแห่งนี้ก็กลายเป็นพื้นที่หวงห้ามในตระกูลมอนเตลลีมาโดยตลอด ในขณะที่จำนวนนักเต้นไวเทรียมในตระกูลเพิ่มขึ้นเรื่อย ๆ ตำนานที่บ่งบอกที่มาของพวกมันก็ค่อย ๆ เลือนหายไปตามกาลเวลา",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "0 - 1, -6, 54"
}