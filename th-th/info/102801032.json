{
  "Id": 102801032,
  "ItemId": 0,
  "Type": 3,
  "Title": "//ข้อความตัดทอนจากบันทึกส่วนตัว//",
  "Text": "//เขียนโดยบราม<br>ฉันเห็นจุดจบของตัวเองแล้ว ก่อนความตายมาเยือน ฉัน... ต้องชดใช้กรรม<br>ฉันไม่ใช่นักวิชาการขนานแท้<br>ฉันอิจฉาเพื่อนร่วมงาน... วิกเตอร์ อาลายา วาซิลี เฉินเสวียเฟิง... ทุกคนมีอุดมการณ์และความเชื่อ พวกเขาเชื่อสุดใจว่าความพยายามของตัวเองจะช่วยพัฒนาคุณภาพชีวิตของมนุษยชาติ พวกเขาอยากเอาชนะเสียงครวญมรณะและป้องกันวิกฤต<br>ฉันไม่เหมือนพวกเขา ฉันทำงานเพื่อตัวเอง แสร้งทำเป็นมีอุดมการณ์เหมือนพวกเขาเพื่อปิดบังความทะเยอทะยาน ฉันเข้าร่วมการวิจัยฝนคลื่นย้อนกลับในหนองปักษาร่ำไห้แล้วย้ายไปที่ภูผาสวรรค์ ทั้งหมดก็เพื่อพิสูจน์ว่าเวลาคือสายน้ำ พวกเราแค่ถูกกระแสน้ำพัดพาไป และเราจะค้นพบวิธีว่ายทวนน้ำในสักวัน<br>ฉันคว้าฟางเส้นสุดท้ายเหมือนคนจมน้ำ แสวงหาทางรอดที่ไม่มีอยู่จริง... น่าขำใช่ไหมล่ะ วิเวียน?<br>ไม่รู้ทำไมฉันถึงคิดถึงเธอในตอนนี้... พูดให้ถูกคือ... ฉันไม่เคยลืมเธอเลย ครั้งหนึ่งปาฏิหาริย์ที่ภูผาสวรรค์มอบจินตนาการเพ้อฝันให้ฉันมากมาย ฉันยอมเสียสละทุกอย่างและใช้ความรู้ทั้งหมดที่สั่งสมมาตลอดชีวิต เพียงเพื่อพาเธอกลับมาจากปรภพมืดมัว เพื่อจะได้กอดเธอไว้ในอ้อมแขนอีกครั้ง<br>แต่ฉันทำพลาด นิ้วมือฉันเริ่มสั่นเทา หัวฉันเริ่มวิงเวียน ฉันไม่อาจใช้เครื่องมือที่ละเอียดอ่อนได้อีกแล้ว ตอนนี้ฉันเห็นเธอยืนอยู่ริมแม่น้ำ มีเพียงม่านบาง ๆ กั้นระหว่างเธอกับฉัน ฉันได้แต่ลอยไปตามน้ำ ลอยไป ลอยไป... แต่เธอ เธออยู่ที่ไหนสักแห่งที่ต้นน้ำ ตลอดกาล<br>โชคดีที่ฉันจะไม่ต้องกังวลเรื่องนี้อีกต่อไปแล้ว ฉันกำลังจะขึ้นฝั่ง และหวังว่าฉันจะมีโอกาสได้ล่องเรือทวนน้ำไปหาเธอนะ",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "โถงไม้บดบัง: ส่วนล่าง - 2673, 3289, -119"
}