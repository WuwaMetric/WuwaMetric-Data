{
  "Id": 120101014,
  "ItemId": 0,
  "Type": 3,
  "Title": "ไดอารี่ II",
  "Text": "พ่อกับแม่มักเลือกเส้นทางต่างกันเวลาเราไปเดินป่า พ่อชอบมุ่งหน้าไปยอดเขา ส่วนฉันก็ชอบเดินขึ้นเขากับพ่อ พอไปถึงยอดเขา เราจะนั่งใต้ต้นไม้ใหญ่แล้วนับดาวบนท้องฟ้ายามค่ำคืน ส่วนแม่กลับกัน แม่ชอบเดินลงจากเขา วันนี้ฉันตัดสินใจไปกับแม่<br>ฉันไม่รู้ด้วยซ้ำว่าที่ภูเขาห่างไกลลูกนี้มีหมู่บ้านตรงเชิงเขาด้วย! ทุกคนที่นั่นยิ้มและพยักหน้าให้แม่ราวกับรู้จักแม่ดี แม่มาทำงานที่นี่ประจำเหรอ?<br>ชาวบ้านมารวมตัวกันขอบคุณแม่ แสดงความชื่นชม เหมือนที่หนังสือพิมพ์เขียน แต่ฉันได้ยินพวกเขาพูดเรื่องอื่นด้วย<br>\"ฉันไม่แน่ใจว่าคุณหมอเซียงหลี่เหยี่ยนจะตรวจสุขภาพให้เราฟรีทุกเดือนจริงไหม แต่เธอทำจริง! ตอนนี้ก็ยังทำอยู่ ขนาดหลังเกิดภัยพิบัติใหญ่ก็ยังไม่เว้น...\"<br>\"เธอทั้งจริงใจแล้วก็คิดถึงผู้อื่น แต่รู้สึกไหมว่าเสียดายความสามารถของเธอนะที่ต้องมาทำงานให้หมู่บ้านเรา? แบบว่า คนเก่ง ๆ อย่างเธอควรทำงานที่สำคัญกว่านี้!\"<br>ระหว่างทางกลับบ้าน ฉันสลัดคำพูดของชาวบ้านออกจากหัวไม่ได้ จนถึงกับพึมพำคำพูดพวกนั้นออกมา แม่สังเกตเห็นและจับมือฉัน แล้วถามเรื่องที่ฉันนับดาวกับพ่อ ฉันบอกแม่ว่าฉันรู้จักดาวทุกดวง แม้แต่ดาวอับแสงที่อยู่ไกลออกไป แม่บอกว่าถึงแม่จะไม่ได้อยู่กับเราบนภูเขา แต่แม่ก็จ้องมองดวงดาวเหมือนกัน ต่างกันตรงที่แม่ต้องใช้สองเท้าเหยียบพื้นอย่างมั่นคงเพื่อจะได้ไม่หกล้มขณะมองท้องฟ้า ระหว่างที่แม่พูด มีชายคนหนึ่งเดินมาขอความช่วยเหลือ ฉันจึงกลับบ้านคนเดียว แต่ครั้งนี้ท้องฟ้าที่เต็มไปด้วยดวงดาวดูแตกต่างจากท้องฟ้าที่พ่อให้ฉันดูบนยอดเขา",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "Interaction Point"
}