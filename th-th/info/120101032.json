{
  "Id": 120101032,
  "ItemId": 0,
  "Type": 3,
  "Title": "คำสารภาพที่ปิดผนึกไว้: ส่วนที่ 1",
  "Text": "คนที่รอดจากห้วงลึกดำมะเมื่อม ไม่จำเป็นต้องส่งคำเตือนใด ๆ<br> <br>มันดูเหมือนหัวเราะเยาะเรา พลางเต้นรำอยู่ในน้ำวนที่หมุนวนอยู่ตลอดเวลา ผลึกสีน้ำเงินบนแผ่นหลังของมันส่องประกาย อยู่ห่างจากผืนน้ำดำที่ไหลเชี่ยวเพียงไม่กี่เซนติเมตร หอกที่เราแทงฝังไว้ในหลังมันหายไปแล้ว แต่ก็ทิ้งรูโหว่ใหญ่ ๆ ไว้สามรู!<br> <br>ทุกครั้งที่เราเข้าใกล้มัน มันก็ว่ายลึกลงไปเร็วขึ้น ยิ่งมันดิ่งลึกลงสู่น้ำวน มันก็ว่ายยิ่งเร็วขึ้น แต่สำหรับเราแล้ว เราจะไม่มีวันหันหลังกลับ<br> <br>มันหายตัวไปก่อน แล้วพอโผล่ขึ้นมาอีกครั้งข้างกราบซ้าย เสากระโดงหนึ่งก็จมน้ำไปแล้ว ส่วนอีกเสาหนึ่งก็หักโค่น  <br><br>แล้วกว้านก็ตึงแน่นและกระดูกงูเรือก็แตกหัก<br><br>หลังจากนั้นเหลือเพียงความมืดมิด ในความว่างเปล่านั้น ฉันมองไม่เห็นทั้งเรือ ลูกเรือ หรือแม้แต่มัน<br> <br>ในตอนแรก \"ขา\" ของฉันกระตุกไม่หยุด... ฉันคิดว่าตัวเองตายแล้ว<br> <br>ฉันนอนอยู่บนชายหาดเพียงลำพัง ไม่มีเรือ ไม่มีลูกเรือ และไม่มีแม้แต่เงาของมัน<br> <br>บนมือของฉันไม่มีคราบเลือดของมัน ไม่มีพวงมาลัยเรือ ไม่มีเชือก ไม่มีหอก ไม่มีอะไรให้ยึดจับ <br><br>แต่สายลมทะเลกลับดูต่างออกไป ฉันจึงรู้ว่าตัวเองไม่เคยเหยียบชายหาดแห่งนี้มาก่อน ตั้งแต่เราออกจากแหลมเบดฟอร์ด ฉันจำท่าเรือและชายหาดทุกแห่งที่เคยเดินทางผ่านได้ แต่ที่นี่... ที่นี่กลับดูไม่คุ้นตาเลย<br> <br>จนกระทั่งมีชายหนุ่มคนหนึ่งที่แต่งกายด้วยเสื้อผ้าแปลกตาเตะปลายรองเท้าฉันเพื่อดูว่าฉันยังมีชีวิตอยู่หรือไม่ ฉันจึงเข้าใจว่าตนยังไม่ได้ไปนรกหรือขึ้นสวรรค์<br> <br>\"อึก... ที่นี่ที่ไหน?\"<br><br>\"เกาะริชโชลีในรินาสซิตา\"<br><br>\"รินาสซิตา....\"<br><br>\"คุณเรือแตกงั้นเหรอ?\"<br><br>\"เรือของฉัน... ลูกเรือของฉัน...\"<br><br>\"แถวนี้ไม่มีคนอื่นอยู่เลย\"<br><br>\"ถ้านั้นเป็นเรื่องจริง... งั้นในท้ายที่สุดฉันก็หนีมาแค่คนเดียว...\"",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "ซากปรักหักพังเรเยส - 7149, 2947, 104"
}