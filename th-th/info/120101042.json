{
  "Id": 120101042,
  "ItemId": 0,
  "Type": 3,
  "Title": "บันทึกที่ฉีกขาด",
  "Text": "ฮ่าฮ่าฮ่า! ยอดเยี่ยม! ขอให้เราร้องเพลงอีกบทเพื่อเฉลิมฉลองโอกาสนี้! ในที่สุดเราก็หลุดพ้นจากเมืองรากุนน่า มาถึงที่ที่อัศวินเคยตั้งค่ายอยู่<br><br>โอ้ เหล่าอัศวินผู้ยิ่งใหญ่ที่ดำเนินชีวิตตามแบบคอร์ลาจจิ!<br><br>พวกเราจุดกองไฟในยามค่ำคืนและชื่นชมกังหันลมในยามกลางวัน เล่นดนตรีและร้องเพลงร่วมกันใต้ใบพัดของกังหันที่หมุนวน ชาวเมืองจึงขนานนามพวกเราว่า \"กวีแห่งกองไฟ\"<br><br>เมื่อกังหันลมหยุดหมุน เราจะวิ่งไล่กันตามลำน้ำและทะเลสาบ แต่ไม่มีอะไรเทียบกับการบินข้ามทุ่งในวันที่ท้องฟ้าแจ่มใสได้อีกแล้ว<br><br>จากท้องฟ้า ฉันทอดสายตาลงมายังผืนดินที่สึกกร่อนตามกาลเวลา แสงอาทิตย์อันอบอุ่นส่องไปยังเสาหินซากปรักหักพังของอัศวิน ที่ซึ่งต้นไม้พันปียืนหยัดเฝ้าดูเงียบๆ แทรกรากของมันผ่านซอกหินต่างๆ เมื่อสายลมพัดฉันลอยเหนือผิวน้ำ เงาสะท้อนของกระเบื้องหลังคาสีแดงของเมืองเอ็กลาก็เปล่งประกายและพลิ้วไหวเหมือนเมล็ดทับทิมที่โปรยปรายบนผ้าไหมสีน้ำเงิน กังหันลมสีแดงสูงตระหง่านที่เฝ้ามองเมืองหมุนอย่างช้าๆ และเรียกผู้เดินทางกลับบ้าน",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "Interaction Point"
}