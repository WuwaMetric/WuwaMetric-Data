{
  "Id": 11040107,
  "ItemId": 0,
  "Type": 3,
  "Title": "บันทึกที่ไม่มีชื่อ: III",
  "Text": "ลูกน้อยของเสี่ยวกุ้ยถือกำเนิดในยามค่ำคืน แสงจันทร์ส่องลอดผ่านรูขนาดใหญ่ที่ถูกระเบิดออก แสงนั้นสว่างไสวมาก พวกเราคุยกันเรื่องตั้งชื่อให้เด็กน้อยคนนี้ และสุดท้ายก็เลือกชื่อ \"ฉางหมิง\" เด็กน้อยร้องไห้เมื่อได้ยินชื่อ แล้วเสี่ยวกุ้ยก็ร้องตาม ทุกคนก็เหมือนกัน แม้แต่ซันซุยก็ยังต้องเช็ดน้ำตาตัวเอง<br>ก่อนที่หลังคาถ้ำจะถูกเปิดออก ไม่มีแสงสว่างจากท้องฟ้าเลย เราฟังเสียงปืนใหญ่ที่อยู่ไกลออกไปนอกถ้ำ นอกจากความกลัวแล้ว ยังมีความรู้สึกสบายใจอย่างบอกไม่ถูก... ถ้ำของเราในตอนนี้ดีว่าเดิมมากเพราะเราสามารถรู้ได้ว่าเมื่อไหร่ที่ฟ้ามืด เมื่อไหร่ฝนจะตก ทุกคนได้ตัดสินใจที่จะอยู่ที่นี่ สุดท้ายแล้วเธรโนเดียนก็จะมาจัดการพวกเราทั้งหมดอยู่ดี ฉันไม่อยากจะคิดเลย จะว่าไปที่นี่ก็ไม่เลวทีเดียว<br><br>บางทีในอนาคตอาจจะมีคนมาที่นี่เพื่อสืบหา \"มนุษย์ถ้ำ\" หรืออะไรทำนองนั้นก็ได้ ฉันแค่เขียนสิ่งนี้ลงไปด้วยความหวังว่านักสำรวจจะไม่ทำให้เราอับอายด้วยการปฏิบัติกับเราเหมือนลิงโบราณที่ต้องมาศึกษาและค้นคว้า<br>เราเป็นเพียงชาวบ้านที่เข้ามาที่นี่เพื่อหลบภัย ไม่มีอะไรพิเศษ ไม่จำเป็นต้องจดจำเรา",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "Interaction Point"
}