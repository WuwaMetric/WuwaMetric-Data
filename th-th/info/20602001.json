{
  "Id": 20602001,
  "ItemId": 0,
  "Type": 3,
  "Title": "จดหมายของ Acis",
  "Text": "Misha ฉันขอโทษที่หายไปนาน... เธอคงเป็นห่วงมากเลยสินะ จดหมายฉบับนี้น่าจะถึงมือเธอตั้งหลายวันแล้ว แต่ดันเกิดเรื่องขึ้นเสียก่อน เราถูกซุ่มโจมตี เป็นการบุกจู่โจมจากพวกอสูรแห่งคลื่นนิลกาฬ แต่หัวหน้าทีมของเราไหวตัวทัน ต้องขอบคุณเขาจริงๆ ที่ทำให้ทีมรอดมาได้โดยมีแค่แผลเล็กๆ น้อยๆ <br><br>เราเลยต้องถอยกลับมาพักฟื้นที่ฟาเบียนัม เธอจำเมืองนี้ได้ใช่ไหม ที่เราเคยพา Ina มาดูการประลองกลาดิเอเตอร์ด้วยกัน แต่ตอนนี้ถนนหนทางเงียบไปหมด ทุกคนออกไปที่สนามล่ากันหมดแล้ว<br><br>ไม่ต้องห่วงฉันนะ อีกไม่นานฉันก็จะกลับบ้านแล้ว และเมื่อถึงตอนนั้นเราคงจะได้...<br>...<br>Misha ฉันขอโทษ ฉันโกหกเธอไม่ลงจริงๆ ทุกคนที่เหลือในทีม... ไม่มีใครรอดเลย<br><br>ก่อนจะเขียนจดหมายนี้ ฉันเพิ่งฝังร่างหัวหน้าไว้ใต้ต้นไม้นอกเมือง นี่ไม่ใช่ครั้งแรกที่ฉันต้องฝังร่างของสหาย แต่ไม่ว่าจะต้องสัมผัสเลือดกับดินอีกกี่ครั้ง มันก็ไม่เคยชินสักที<br><br>Misha ฉันกลัว ฉันอยากจะกลับไปหาเธอใจจะขาด อยากจะกอดเธอกับ Ina ไว้อีกสักครั้ง แต่ฉันยังทำไม่ได้... ถ้าหันหลังกลับตอนนี้ ก็จะไม่มีใครรู้ว่าพวกอสูรมันมุ่งหน้าไปทางไหน ฉันเลยต้องอยู่ที่นี่ต่อเพื่อบันทึกร่องรอย ให้กองกำลังหลักใช้เป็นข้อมูลวางแนวป้องกันได้ทัน<br><br>รอฉันนะ Misha อีกไม่นาน เอฟอร์วาเลเรียกับกลาดิเอเตอร์คนอื่นๆ ก็จะมาถึงแล้ว เมื่อพวกเขามาถึง... ฉันจะกลับบ้าน กลับไปหาเธอกับ Ina<br>...<br>รู้ไหม ที่ผ่านมาฉันคิดเสมอว่าตัวเองเป็นคนขี้ขลาด เป็นคนที่ไม่สมควรจะได้รับความรักจากใคร แต่แล้วฉันก็ได้มาเจอเธอ การได้เจอเธอมันเป็นโชคดีที่สุดในชีวิตฉันแล้ว<br><br>ฉันขอโทษนะ Misha ฉันคงรักษาสัญญานั้นไว้ไม่ได้แล้ว... ถึงใครก็ตามที่พบจดหมายฉบับนี้ ได้โปรด ขอร้องล่ะ ช่วยนำสร้อยคอของฉันกลับไปให้ Misha ที่รังของนักล่าด้วย <br><br>ให้มันอยู่ดูแลเธอแทน ในวันที่ฉันทำไม่ได้อีกต่อไป ขอแค่นั้นจริงๆ<br><br>Misha... ผ้าพันแผลผืนสุดท้ายที่เธอให้ไว้ ฉันก็ใช้หมดไปแล้ว...",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "ทางผ่านเลือดสนิม - 11776, 13374, 293"
}