{
  "Id": 250202,
  "ItemId": 0,
  "Type": 3,
  "Title": "???",
  "Text": "ทำไมฉันถึงลืม? เป็นเพราะกาลเวลาที่กัดกร่อน หรือเพราะความบกพร่องลึกๆ ในตัวฉันกันแน่...? ฉันต้องจารึกความลับเหล่านี้ไว้ ฉันต้องจำให้ได้<br><br>คลื่นนิลกาฬที่ร่วงหล่นจากท้องฟ้าคือบททดสอบศักดิ์สิทธิ์ มันถือกำเนิดจากเงามืดในใจเรา บิดเบือนศรัทธาให้กลายเป็นพลังทำลายล้างที่ไม่ยุติธรรม<br>ความมืดที่ยากจะหยั่งถึงนี้ ได้พันธนาการจิตใต้สำนึกของชาวรากุนน่ามานาน ทำให้พวกเขามืดบอดต่อเส้นทางแห่งความชอบธรรมที่แท้จริง<br>บนเส้นทางแห่งการเอาชีวิตรอดนี้ น้ำหนักของการสละชีพจากเหล่ามรณสักขีช่างหนักเกินทน<br>ผู้คนไม่อาจมองเห็นสิ่งที่อยู่เหนือจิตสำนึกของตน แต่ฉัน ผู้ที่เคยได้เห็นความจริง ต้องใช้พลังจากภายนอก เพื่อทำให้ชาวรากุนน่ากลับสู่ตัวตนที่แท้จริงและสมบูรณ์<br>ในบรรดาผู้ศรัทธา จะมีผู้ชักนำทรงพลังปรากฏขึ้น นำทั้งชีวิตและความพินาศจากคลื่นนิลกาฬเข้ามาสู่โลกนี้<br>มีเพียงการสังหารผู้ชักนำลงเท่านั้น โดยการดำดิ่งสู่ห้วงความมืดและใช้พลังของเทพเจ้าเพื่อรวมดวงวิญญาณที่ถูกพันธนาการทั้งหมดเข้ากับร่างของฉัน ฉันจึงจะสามารถพาทุกคนให้รอดพ้นจากคลื่นนิลกาฬได้<br>อีกฟากที่สาบสูญอันเงียบสงบจะกลายเป็นที่พึ่งพิงใหม่ ที่นั่น ดวงวิญญาณเหล่านี้จะได้พักอย่างสงบ<br>เมื่อวิญญาณนับหมื่นนับพันที่ได้รับการเยียวยาได้รวมตัวกันเป็นป้อมปราการแห่งศรัทธาที่ไม่หวั่นไหว และเชื่อว่าคลื่นนิลกาฬจะไม่กลับมาอีก เมื่อนั้นมันจึงจะหายไปจริงๆ<br>เอกภาพคือทางรอดเพียงหนึ่งเดียวจากบททดสอบศักดิ์สิทธิ์ หากเส้นทางใดสั่นคลอน จงจำไว้ว่า \"ตะเกียง\" จะยังคงส่องสว่าง และมันจะนำทางฉันสู่แสงแท้จริงเอง",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "Interaction Point"
}