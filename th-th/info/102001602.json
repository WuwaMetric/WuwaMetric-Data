{
  "Id": 102001602,
  "ItemId": 0,
  "Type": 3,
  "Title": "บันทึกของโอโก",
  "Text": "ฉันรู้มาตลอดว่าฉันมันไร้ประโยชน์... และเกินจะเยียวยาแล้ว เมื่อสัตว์ประหลาดนั่นอาละวาดไปทั่วแคมป์ ฉันเป็นคนแรกที่วิ่งหนี ฉันควรจะรู้สึกอับอายที่ทำเรื่องอย่างนั้นลงไปหรือเปล่า คนอื่น ๆ ก็คงทำแบบนั้นในสถานการณ์เช่นนี้<br>พวกผู้คุมทั้งหมดชอบพูดจาสร้างภาพ อย่างเช่นการวิวัฒนาการของมนุษย์ หรือการเข้าสู่ยุคใหม่ พวกช่างฝีมือคนอื่นอาจจะเชื่อพวกเขาและคิดว่าอุดมคติพวกนี้ควรค่าแก่การเสียสละและลงแรง... ฉันมันขี้ขลาด ฉันไม่ได้เป็นนักสู้ที่ยอมสละตัวเองเพื่ออุดมคติที่อาจจะไม่มีวันเป็นจริง แต่... ผู้คุมพวกนั้นก็พูดถูกอยู่อย่างหนึ่ง โลกกำลังจะถึงจุดจบ และมีแต่ผู้แข็งแกร่งเท่านั้นที่จะอยู่รอด<br>ฉันได้ยืนเรื่องของการบุกของทาเซ็ตดิสคอร์ดที่กวาดล้างเผ่าผู้ถูกเนรเทศทั้งเผ่าอย่างเงียบเชียบ ราวกับว่าพวกเขาเป็นไฟที่กำลังจะดับในเถ้าถ่านของกองไฟ ฉันได้ยินเรื่องราวสยดสยองที่พวกเขาพบในสนามทาเซ็ตที่เกินกว่าฉันจะจินตนาการได้ และฉันไม่อยากมีสภาพเหมือนกับพวกเขา ฉันไม่ต้องการใช้ชีวิตเหมือนหนูที่ซุกซ่อนอยู่ในป่า คอยเอาชีวิตรอดโดยการกินเศษซากที่ขุดมาจากกองขยะ และเสี่ยงที่จะถูกฆ่าได้ทุกเมื่อ<br>แต่ก็ยังมีข่าวดี หัวหน้าบอกว่าการทดลองประสบความสำเร็จ ถ้าเราสามารถควบคุมทาเซ็ตดิสคอร์ดได้ ผู้คุมจะเริ่มให้ความสำคัญกับเรา และอาจจะถึงขั้นได้รับการเลื่อนขั้นเลยด้วย บางที... พวกเราอาจจะสามารถลงหลักปักฐานและไม่จำเป็นต้องใช้ชีวิตอย่างยากลำบากอีกต่อไป<br>แข็งแกร่งขึ้น ฉันจะต้องแข็งแกร่งขึ้น ถ้าฉันสามารถใช้พลังของทาเซ็ตดิสคอร์ดได้ ฉันก็จะรวมร่างกับทาเซ็ตดิสคอร์ด ถ้าฉันสามารถใช้พลังของเอคโค่ได้ ฉันก็จะเอามันมาให้ได้ไม่ว่าจะแลกกับอะไรก็ตาม ถ้าต้องเล่นสกปรกเพื่อให้มีชีวิตไปได้อีกหนึ่งวันหรือแม้แต่หนึ่งชั่วโมงแล้วล่ะก็ ฉันก็จะทำทุกอย่างโดยไม่ลังเล<br>ฉันจะไม่ปล่อยให้โลกใบนี้กัดกินแล้วคายฉันทิ้งออกมาได้จนกว่าจะไม่มีอะไรเหลือ ไม่มีทาง",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "Interaction Point"
}