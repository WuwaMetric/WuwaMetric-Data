{
  "Id": 21010006,
  "ItemId": 0,
  "Type": 3,
  "Title": "ประวัติศาสตร์ของรินาสซิตา (บทคัดย่อ 3)",
  "Text": "ในวันแห่งโชคชะตานั้น ผู้นำทั้งสองของภาคี นาโปลีที่หนึ่งและนาโปลีที่สอง ต่างได้รับวิวรณ์ศักดิ์สิทธิ์ หลังจากหารือกันแล้ว ทั้งคู่ตกลงให้นาโปลีที่สองออกเดินทางแสวงบุญตามที่วิวรณ์กำหนด ส่วนตัวนาโปลีที่หนึ่งจะยังคงอยู่เพื่อนำเหล่าสาวกต่อไป<br><br>ในปีที่สามหลังการออกเดินทางของนาโปลีที่สอง นาโปลีที่หนึ่งเกิดล้มป่วยกะทันหันและเสียชีวิต ทำให้ภาคีไร้ผู้นำ เมื่อข่าวนี้ไปถึงตระกูลฟิซาเลีย สงครามเพื่อแย่งสิทธิ์ในการตีความศรัทธาจึงเลี่ยงไม่ได้<br><br>หลายคนเชื่อว่าสงครามนี้จะยืดเยื้อตลอดไป แต่แล้วคลื่นนิลกาฬก็เข้ามาทำลายภาวะหยุดนิ่ง คลื่นนิลกาฬรุกคืบอย่างไม่หยุดยั้ง กวาดล้างบ้านเรือนของชาวรินาสซิตาทั้งหมดอย่างไม่เลือกหน้า ทาเซ็ตดิสคอร์ดที่มากับเกลียวคลื่นนั้นรุนแรงจนทั้งสองฝ่ายที่กำลังรบกันอยู่ถึงกับอ่อนล้าและจำต้องล่าถอย และเมื่อทั้งสองฝ่ายกำลังเตรียมตัวสู้ศึกครั้งสุดท้ายอย่างสิ้นหวัง นาโปลีที่สองก็กลับมาจากการแสวงบุญ พร้อมด้วยสมบัติศักดิ์สิทธิ์รูปตะเกียง และเหล่าผู้ส่งสารศักดิ์สิทธิ์ที่ทะลักออกมาจากตะเกียงนั้น ซึ่งพลิกกระแสสงครามในทันที<br><br>หลังเหตุการณ์นี้ เกียรติยศของนาโปลีที่สองก็พุ่งทะยาน เมื่อตระกูลฟิซาเลียเล็งเห็นว่าสถานการณ์ของตนไม่อาจยื้อได้อีก พวกเขาจึงเปิดการเจรจาสันติภาพกับภาคี รายละเอียดที่แท้จริงของการเจรจาได้สูญหายไปตามกาลเวลา เพราะมีเพียงไม่กี่คนเท่านั้นที่อยู่ในเหตุการณ์ตอนที่นาโปลีที่สองก้าวเข้าสู่ประตูปราสาทฟิซาเลีย โดยถือดาบที่ถูกพันแน่นไว้<br><br>หลังการเจรจาครั้งนั้น พิธีราชาภิเษกของนาโปลีที่สองในฐานะอัครสังฆราชจึงดำเนินไปโดยไร้การคัดค้าน และการปกครองรากุนน่าก็ถูกส่งต่อให้กับภาคีแห่งห้วงสมุทร",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "0 - 573, -121, -103"
}