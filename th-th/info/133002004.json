{
  "Id": 133002004,
  "ItemId": 0,
  "Type": 3,
  "Title": "เรือผู้แสวงบุญ",
  "Text": "ผู้ใดที่ถูกภาคีแห่งห้วงสมุทรตราหน้าว่าไร้ศรัทธา จะถูกส่งออกไปแล่นเรือแสวงบุญบนเส้นทางโบราณที่เคยมีผู้กล้าเดินทางฝ่าหมอกและพายุเพื่อตามหาการชี้นำจากเซนติเนล<br><br>ภาคีอ้างว่ามีเพียงอิมเพอเรเตอร์เท่านั้นที่สามารถอภัยโทษให้แก่ผู้ละเมิดศรัทธาเหล่านี้ได้ พวกเขาต้องอดทนต่อการเดินทางที่ทรหด ทนทุกข์ทรมานทั้งร่างกายและจิตใจ จนกว่าจะสำนึกผิดอย่างสมบูรณ์ และเมื่อการเดินทางสิ้นสุดลง เซนติเนลอิมเพอเรเตอร์จะประทานการให้อภัยพร้อมคำมั่นแห่งชีวิตใหม่ให้แก่พวกเขา<br><br>แต่กลับไม่เคยมีใครในลากูนน่าเคยได้ยินเรื่อง \"ผู้แสวงบุญ\" ที่ไร้ศรัทธากลับมาจากการเดินทางอันศักดิ์สิทธิ์นี้เลย ภาคียืนยันว่าสุดท้ายแล้วพวกเขาได้เดินทางถึงที่พำนักของอิมเพอเรเตอร์และอุทิศตนรับใช้ชั่วนิรันดร์ ถึงแม้ยังมีผู้คนสงสัย แต่ก็มีน้อยรายที่กล้าท้าทายภาคีอย่างเปิดเผย เพราะไม่มีใครอยากเผชิญชะตากรรมอันโหดร้ายเช่นเดียวกับผู้ที่ถูกตีตราว่าเป็นคนโง่",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "Interaction Point"
}