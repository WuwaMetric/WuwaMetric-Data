{
  "Id": 11080105,
  "ItemId": 71010005,
  "Type": 3,
  "Title": "การสำรวจนิเวศป่าสลัว 5",
  "Text": "สภาพแวดล้อมของป่าต้องห้ามที่ห่างไกลผู้คนนั้นมหัศจรรย์ยิ่งกว่าที่คิดไว้ รอบกิ่งก้านของต้นไม้ยักษ์นี้ก่อตัวขึ้นเป็นระบบนิเวศเรือนยอดอันโดดเด่น<br>จากการวิจัยของฉัน พบว่ากิ่งก้านของต้นไม้นี้กักเก็บพลังงานเรโซแนนซ์ไว้จำนวนมาก โดยพลังงานซึ่งสะสมมาจากทั่วป่าสลัวจะเคลื่อนที่จากยอดไม้ไปสู่ทั้งลำต้น พลังงานนี้เป็นตัวเร่งให้ต้นไม้ยักษ์เติบโต อีกทั้งยังช่วยให้ระบบนิเวศที่แตกต่างกันโดยสิ้นเชิงเจริญเติบโตในต้นไม้นี้ได้ อาจเป็นเพราะเสียงคำรามดุร้ายที่ดังมาจากภายในต้นไม้เป็นระยะ ต้นไม้จึงไม่ปรากฏร่องรอยของสิ่งมีชีวิตกลายพันธุ์ขนาดใหญ่ที่มีกิจกรรมทาเซ็ตดิสคอร์ด ซึ่งช่วยให้พืชมีโอกาสเจริญเติบโตได้ดียิ่งขึ้น แถมยังเอื้อต่อการดำรงอยู่ของสิ่งมีชีวิตเสียงกังวานอย่างผีเสื้อเสียงกระซิบด้วย<br>เรโซเนเตอร์ผู้สร้างต้นไม้ยักษ์นี้มีความคล้ายคลึงกับพลังพิเศษของฉันมาก ฉันมั่นใจว่าเขาก็น่าจะเป็นคนรักธรรมชาติเหมือนกัน ไม่อย่างนั้น คงไม่มีทางสร้างต้นไม้ยักษ์ที่ใหญ่และซับซ้อนขนาดนี้ขึ้นมาได้ แม้จะมีเครื่องจำลองเสียงบนยอดต้นไม้คอยช่วยเหลืออยู่ก็ตาม<br>เพื่อช่วยให้การสำรวจในอนาคตเป็นเรื่องง่ายขึ้น ฉันจึงติดป้ายเรืองแสงเล็ก ๆ ไว้บนกิ่งก้านของป่าต้องห้ามที่แสนคับแคบเป็นป้ายบอกทาง วิธีนี้จะช่วยให้การสำรวจทางวิทยาศาสตร์ในอนาคตมีประสิทธิภาพยิ่งขึ้น จากนั้นก็ถึงเวลาที่จะออกสำรวจลึกเข้าไปในป่าต้องห้ามที่แสนคับแคบนี้แล้ว!",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "การสำรวจนิเวศป่าสลัว 5"
}