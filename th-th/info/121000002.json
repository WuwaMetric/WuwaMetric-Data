{
  "Id": 121000002,
  "ItemId": 0,
  "Type": 3,
  "Title": "จดหมายของฝูหลิง",
  "Text": "อู๋หลีที่รัก<br><br>คุณเป็นยังไงบ้าง ฉันสงสัยจังเลยว่าคุณยังออกผจญภัยต่อไปหรือเปล่าในตอนที่คุณได้อ่านข้อความนี้<br><br>คุณไปเยือนสถานที่ต่าง ๆ มากมายในรายการการผจญภัยในอนาคตของเรา ฉันตั้งใจเลือกสถานที่พวกนั้นเพื่อเป็นการแอบหาทางรักษาอาการป่วยของฉัน ตามที่คุณอาจจะดูออกแล้ว ฉันอยากจะไปกับคุณนะ อู๋หลี… แต่ฉันเหลือเวลาอีกไม่กี่วันแล้ว แต่ฉันเชื่อว่าคุณจะพบและสนุกไปกับสิ่งมหัศจรรย์ที่เราเคยฝันว่าอยากจะแบ่งปันกัน<br><br>เราเดินทางไปยังดินแดนตั้งมากมาย พบเห็นชีวิตที่สร้างขึ้นใหม่จากความหายนะ และเก็บช่วงเวลาแสนพิเศษไว้เพื่อให้ผู้ชมมากมายได้รับชม ในโลกที่บาดเจ็บจากอาดูรการณ์ ความสวยงามและความหวังยังคงอยู่ คอยเบ่งบานขึ้นมาใหม่จากห้วงลึกแห่งความสิ้นหวัง นี่คือภารกิจของเรา และฉันหวังว่าคุณจะนำมันไปกับคุณตลอดการเดินทาง<br><br>การผจญภัยของเราถูกแบ่งปันกับเพื่อน ๆ เสมอ เราเจอกัน เดินทางไปด้วยกันเป็นเวลาหนึ่ง และในที่สุดก็แยกจากกันไปคนละทาง บางทีเราอาจจะกลับมาเจอกันในการเดินทางครั้งต่อไปของเราก็ได้ หรือบางทีโชคชะตาจะนำพาให้เราอยู่กันคนละเส้นทางอย่างไม่มีวันจบ ความกล้าหาญในการสำรวจและเดินไปข้างหน้าจะอยู่ในตัวเราตลอดไป<br><br>เช่นเดียวกันกับการเดินทางในอดีตของเราและการเดินทางในอนาคตของคุณ<br><br>วันที่เราจะต้องจากลากันจะมาถึงในที่สุด เช่นเดียวกันกับวันที่เส้นทางของเราจะบรรจบกันอีกครั้ง ดังนั้นที่รักของฉัน จงเดินทางต่อไป... และสานต่อความปรารถนาของเราไปสู่อนาคต<br><br>ด้วยรักจากใจ<br>ฝูหลิง",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "ภูผาสวรรค์ - 2565, 3486, -11"
}