{
  "Id": 133002007,
  "ItemId": 0,
  "Type": 3,
  "Title": "มอนเตลลี",
  "Text": "หนึ่งในตระกูลที่ทรงอำนาจที่สุดในลากูนน่า มีชื่อเสียงจากจิตวิญญาณการเป็นผู้บุกเบิก ตระกูลมอนเตลลีมีบทบาทสำคัญในการวางเส้นทางการค้าที่ไม่เพียงแต่เชื่อมลากูนน่าเท่านั้น แต่ยังเชื่อมรินาสซิตาเข้ากับโลกภายนอกด้วย เมื่อเมืองเปิดรับโลกกว้าง ตระกูลมอนเตลลีจึงก้าวขึ้นมาโดดเด่น ร่ำรวยมหาศาลและทรงอิทธิพลไร้ผู้เทียมทาน<br><br>ตระกูลมอนเตลลียังเป็นผู้นำในการริเริ่มและพัฒนาเทอร์มินัลส่วนตัวทั่วลากูนน่า แม้ภาคีแห่งห้วงสมุทรจะมองว่าเทอร์มินัลเหล่านั้นเป็นเพียงของเลียนแบบด้อยคุณภาพของเจเนซิสเน็กซัสและเอคโค่ทั่วไป แต่ตระกูลมอนเตลลีก็สามารถต่อรองขออนุญาตพัฒนาอย่างลับ ๆ ได้ โดยเสนอหลักประกันด้านความปลอดภัยและการจ่ายภาษีจำนวนมหาศาลเป็นการแลกเปลี่ยน<br><br>แตกต่างจากตระกูลดั้งเดิมอื่น ๆ ตระกูลมอนเตลลีให้คุณค่ากับสายสัมพันธ์ทางอารมณ์และอุดมคติร่วมกันมากกว่าสายเลือดหรือชนชั้นทางสังคม พวกเขาสนับสนุนการกระจายโอกาสและความมั่งคั่ง เชื่อว่าความร่ำรวยมีค่ามากที่สุดเมื่อถูกหมุนเวียน แม้บ่อยครั้งจะถูกตระกูลดั้งเดิมดูแคลนว่าเป็น \"เศรษฐีใหม่ที่มีเบี้ยไหลเวียนอยู่ในเส้นเลือด\" แต่ตระกูลมอนเตลลีก็ไม่ถือสา ตรงกันข้าม พวกเขากลับสวมป้ายเรียกขานนี้ด้วยความภาคภูมิใจ",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "Interaction Point"
}