{
  "Id": 133002003,
  "ItemId": 0,
  "Type": 3,
  "Title": "คาร์เนอเวล",
  "Text": "เทศกาลคาร์เนอเวล คือการเฉลิมฉลองที่ยิ่งใหญ่ที่สุดของลากูนน่า หน้ากากที่ไม่เคยถูกถอดออก ไวน์ที่ไหลราวกับสายน้ำ และเสียงดนตรีที่ดังกึกก้องตลอดทั้งคืน ในช่วงเวลานี้ ผู้คนจะละทิ้งภาระแห่งโลกและปลดปล่อยตัวเองไปกับความสุขอันไร้ขอบเขต<br><br>ตำนานเล่าว่าต้นกำเนิดของเทศกาลคาร์เนอเวลมาจากเซนติเนลอิมเพอเรเตอร์ ผู้เคยนำทางชาวรินาสซิตา โดยเทศกาลนี้จัดขึ้นเพื่อยกย่องคุณงามความดีของพระองค์ ผ่านเสียงหัวเราะและการแสดงที่กลายเป็นการสักการะอันบริสุทธิ์ที่สุด<br><br>เมื่อถึงจุดสูงสุดของเทศกาลคาร์เนอเวล ว่ากันว่าเซนติเนลจะปรากฏตัวและมอบ \"มงกุฎลอเรล\" ให้แก่ผู้แสดงที่ยอดเยี่ยมที่สุด เกียรติยศนี้ทำให้ผู้ที่ได้รับเลือกมีสิทธิ์สื่อสารกับเซนติเนลและรับฟังปัญญาของพระองค์<br><br>แต่เมื่อทศวรรษก่อน เทศกาลคาร์เนอเวลถูกทำลายโดยสัตว์ร้ายแห่งท้องทะเล เอคโค่เถื่อน และทาเซ็ตดิสคอร์ดที่กวาดล้างงานรื่นเริงจนกลายเป็นความพินาศ จนกระทั่งอัครสังฆราชเฟนริโกเข้ามาแทรกแซง ความโกลาหลจึงสงบลง เขาประกาศว่านี่คือการลงทัณฑ์จากเซนติเนลอิมเพอเรเตอร์ต่อความฟุ้งเฟ้อและทอดทิ้งศรัทธาของชาวลากูนน่า ตั้งแต่นั้นมา ก็ไม่มีการจัดเทศกาลคาร์เนอเวลขึ้นอีกเลย",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "Interaction Point"
}