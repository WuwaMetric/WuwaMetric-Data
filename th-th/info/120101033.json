{
  "Id": 120101033,
  "ItemId": 0,
  "Type": 3,
  "Title": "คำสารภาพที่ปิดผนึกไว้: ส่วนที่ 2",
  "Text": "...ในภายหลัง ฉันเพิ่งรู้ตัวว่าเรา \"ได้รับพร\"<br> <br>ผู้คนในรินาสชีต้าเล่าว่าวาฬตัวนั้นคอยนำทางเรือและลูกเรือที่สิ้นชีพในทะเลไปสู่โลกหลังความตาย เหมือนคนพายเรือข้ามฟากในยมโลก ฉันได้ยินมาว่าพ่อค้าที่ทะเลที่ถูกลืมสามารถชั่งความทรงจำกับวิญญาณบนตาชั่ง เพื่อแลกเป็นทองคำที่มีน้ำหนักเท่ากันได้<br> <br>แต่ด้วยเหตุผลบางอย่าง พวกเราทั้งหมดยังไม่ตาย หรือจะให้พูดให้ชัดกว่านั้น เราอยู่ในสภาพกึ่งเป็นกึ่งตาย<br> <br>ใช่แล้ว คราวนี้ฉันได้เจอกับสตาร์บัคและควีเคว็กบนเกาะนี้ พวกเขายังมีชีวิตอยู่ ส่วน \"มัน\" ซึ่งเป็นปลาวาฬที่พวกเขาเรียกว่า \"วาฬทลายคลื่น\" ก็ยังมีชีวิตอยู่เหมือนกัน<br> <br>จะเรียกว่า \"พร\" ได้ยังไง? นี่ไม่ใช่อะไรอื่นนอกจาก \"คำสาป\"! ยอมรับไม่ได้หรอก!<br> <br>เมื่อฉันได้ล้างแค้นแล้ว ฉันจะยอมให้ยมทูตมารับตัวฉันไป แต่ถ้าการแก้แค้นล้มเหลว ฉันก็ทนไม่ได้หรอกที่ต้องอยู่ในโลกนี้ในฐานะของเล่นของสิ่งที่ฉันจงใจแก้แค้น ฉันจะกำหนดชะตากรรมของตัวเอง และมีเพียงความตายที่แท้จริงเท่านั้นที่จะยุติการพิชิตของฉันได้<br> <br>พวกเขาไม่เข้าใจเลย วาฬตัวนั้น แม้มันจะดูเชื่องและอ่อนโยน แต่ลึก ๆ ลงไปมันเจ้าเล่ห์และโหดร้าย มันเปลี่ยนความตายให้กลายเป็นชั่วนิรันดร์ที่ไม่ยุติธรรม ทำให้การแก้แค้นของฉันกลายเป็นเพียงบันทึกเสี้ยวหนึ่งในการเยาะเย้ยท้องทะเลของมัน… ไม่ ฉันจะไม่ยอมรับเรื่องนี้เด็ดขาด ฉันจะไม่ยอมถอย!",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "ซากปรักหักพังเรเยส - 7211, 2941, 112"
}