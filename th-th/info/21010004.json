{
  "Id": 21010004,
  "ItemId": 0,
  "Type": 3,
  "Title": "ประวัติศาสตร์ของรินาสซิตา (บทคัดย่อ 1)",
  "Text": "สองตระกูลใหญ่มีความเห็นแตกต่างกันในประเด็นว่าจะตั้งศาสนาอย่างเป็นทางการเพื่อบูชาเซนติเนลหรือไม่<br><br>ฝ่ายฟิซาเลียเห็นว่ารินาสซิตาไม่ควรซ้ำรอยชะตากรรมของหมู่เกาะที่ล่มสลายอีกต่อไป และการปกครองที่กระจัดกระจายก็ไม่อาจดำรงอยู่ได้ พวกเขาจึงเสนอให้มีศาสนาที่รวมศูนย์เพื่อเป็นที่ยึดเหนี่ยวของผู้คน โดยยกให้เซนติเนลเป็นเทพสูงสุด ในมุมมองของพวกเขา การตั้งศาสนานี้คือการแสดงความขอบคุณต่อเซนติเนล<br><br>ในทางตรงกันข้าม ฝ่ายนักรบอะโบรกาติเชื่อว่าเซนติเนลคือปาฏิหาริย์ที่หายาก ไม่มีวันเกิดขึ้นซ้ำ และไม่สามารถเรียกให้ปรากฏได้ตามใจ การฝากความหวังไว้กับเทพเจ้าที่ไม่แน่นอนนั้น เป็นทั้งความเขลาและความขลาด เพราะเซนติเนลได้แสดงความเมตตาอย่างใหญ่หลวงแล้ว ด้วยการนำชาวรินาสซิตามาสู่ดินแดนใหม่ ดังนั้นการสวดอ้อนวอนขอความช่วยเหลืออีกต่อไปจึงไม่เหมาะสม สิ่งที่ประชาชนควรทำคือการพยายามฝึกฝนตนเองให้เป็นนักรบที่คู่ควรกับการยืนเคียงข้างเทพองค์นั้น และเผชิญหน้ากับหายนะด้วยกำลังของตนเอง ไม่ใช่ด้วยการวิงวอน<br><br>ความแตกต่างระหว่างกองกำลังทั้งสองที่หยั่งลึกอยู่ในความตึงเครียดทางประวัติศาสตร์ ทำให้ทั้งสองฝ่ายเกิดการขัดแย้งครั้งใหญ่ จนกระทั่งตอนที่ทาเซ็ตดิสคอร์ดเข้าจู่โจมรินาสซิตา ทั้งสองฝ่ายจึงตระหนักว่าดินแดนใหม่นี้ห่างไกลจากการเป็นสถานที่ปลอดภัยสำหรับพวกเขา<br><br>หลังจากวิกฤตทาเซ็ตดิสคอร์ดและการเจรจาที่ยาวนาน ฝ่ายอะโบรกาติและผู้สนับสนุนจึงอพยพไปทางตะวันตก และก่อตั้งเมืองเซปติมอนต์ขึ้น ขณะที่ฝ่ายฟิซาเลียเป็นผู้นำพวกที่ยังอยู่ในการสร้างเมืองรากุนน่าในที่สุด",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "วิหารศักดิ์สิทธิ์แห่งศรัทธา - -2225, -199, -442"
}