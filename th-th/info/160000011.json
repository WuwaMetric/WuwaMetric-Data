{
  "Id": 160000011,
  "ItemId": 0,
  "Type": 3,
  "Title": "บันทึกเสียง 2",
  "Text": "แบรนดอนไม่ใช่คนเดียวที่หายไป คนที่นี่ค่อยๆ หายตัวไปเรื่อยๆ ดีที่ฉันเรียนรู้วิธีจำหน้าคนได้เร็วตอนสมัยเรียน ไม่งั้นฉันคงพลาดเรื่องนี้ไปง่ายๆ<br><br>ทุกคนที่นี่ดูเหมือนจะไม่สนใจกับการหายตัวไปของคนพวกนี้เลย พวกเขาไม่แม้แต่จะอยากรู้เลยว่าคนพวกนั้นไปไหนหรือจะพบกับชะตากรรมอะไร พวกเขาแค่ทำธุระของตัวเองไปอย่างเฉยเมยและทนกับการเสบียงอาหารที่ลดลงเรื่อยๆ<br><br>ส่วนพวกหน้ากากนั่น ตอนนี้ฉันมั่นใจแล้วว่าพวกเขาทำงานให้กับผู้มีอำนาจบางคนที่เพิ่งมาที่ตรอกดำ พวกเขาจะออกไปที่เมืองรากุนน่าอยู่บ่อยๆ ฉันพยายามรักษาระยะห่างจากพวกเขา แต่วันหนึ่งฉันได้ยินพวกเขาคุยกัน... พวกเขาคืออาชญากร พวกนักเลง พวกเขาคุยกันอย่างสนุกสนานเกี่ยวกับ \"การเกิดใหม่ของตรอกดำ\" ใครก็ตามที่เป็นหัวหน้าของพวกเขา เธอดูเหมือนจะมีแผนที่จะสร้างความร่ำรวยจากการทำอาชญากรรม<br><br>แต่หลังจากนั้นล่ะ? หลังจากการเกิดใหม่ของตรอกดำ ฉันไม่รู้อะไรเลย เอาจริงๆ ฉันคิดว่าตัวเองเป็นคนกล้าหาญมาตลอด แต่ตอนนี้ฉันกลัว กลัวหัวหน้าของพวกเขา กลัวแผนการของเธอ... ฉันแค่อยากออกจากที่นี่ให้เร็วที่สุด ให้สภาวินัยจัดการกับพวกอาชญากรพวกนี้<br><br>วันนี้ฉันได้ค้นพบบางอย่างที่ไม่คาดคิด ถึงฉันจะไม่แน่ใจว่ามันเป็นข่าวดีหรือข่าวร้ายก็ตาม ฉันเจอบัตรประจำตัวในอุโมงค์ใกล้กับช่องระบายอากาศ ซึ่งเป็นสิ่งที่คนในตรอกดำใช้ระบุตัวตน มันเป็นของแบรนดอน<br><br>เกิดอะไรขึ้นกับเขาหรือเปล่า? หรือบางที... เขาอาจจะทิ้งไว้เพื่อเป็นร่องรอย? หรือเป็นการเตือน? พวกหน้ากากกำลังจับตาดูทุกการเคลื่อนไหวของฉัน ฉันหนีออกไปไม่ได้ง่ายๆ บางทีแบรนดอนอาจรู้ทางออก ฉันต้องหาตัวเขาให้เจอ",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "0 - 117, 310, -34"
}