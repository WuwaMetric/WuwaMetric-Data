{
  "Id": 161000008,
  "ItemId": 0,
  "Type": 3,
  "Title": "บันทึกเล่มเก่าของกลาดิเอเตอร์ 1",
  "Text": "ในเซปติมอนต์ กลาดิเอเตอร์ทุกคนต่างรู้จักสถานที่แห่งนี้ เพราะมันเป็นสนามแห่งการล่าและเวทีพิสูจน์ฝีมือของเราทุกคน<br><br>ซากมังกรที่ทอดกายอยู่นั้นดึงดูดให้ทั้งเหล่าทาเซ็ตดิสคอร์ด สัตว์ร้าย และกลาดิเอเตอร์ผู้ไล่ล่าชื่อเสียงอย่างเรามาชุมนุมกัน ฟลาวิโอต้องเคยมาเหยียบที่นี่แน่ๆ เพราะฉันเห็นแผ่นเกราะหน้าอกของเขาถูกทิ้งไว้ในห้องโถงเก่าห้องหนึ่ง ตราสัญลักษณ์ของตระกูลเขาถูกแยกออกเป็นสองส่วน หรือนี่อาจเป็นการตัดขาดจากตระกูลของเขาก็ได้ และฉันยังเห็นรอยบุบรอยบาดเต็มเกราะไปหมด มีทั้งรอยขีดข่วนมีทั้งรอยลึก แต่สำหรับพวกเราแล้ว ทุกบาดแผลล้วนเป็นตราแห่งเกียรติ<br><br>คนท้องถิ่นเล่ากันว่า ชุดเกราะซอมซ่อชิ้นนี้เคยเป็นของชายคนหนึ่งที่เคยสยบมังกรได้ ปีกหายนะทั้งตัว ด้วยตัวคนเดียวเลย บังคับให้มันยอมได้ตามอยาก ระหว่างที่ฉันจมอยู่กับเหล้าเศร้าโศกที่เสียน้องสาวไป ฟลาวิโอกลับสร้างตำนานด้วยดาบของเขาเอง ไม่มีใครรู้ว่าเขาจะเอายังไงกับเรื่องมังกรนั้น แต่ฉันรู้ เขากำลังก้าวเดินบนเส้นทางสู่เกียรติยศ… และกำลังกลายเป็นตำนาน<br><br>วันหนึ่งฉันเห็นกลาดิเอเตอร์กลุ่มหนึ่งเดินอวดท่าทางองอาจผ่านฉันไป อาวุธครบมือ ฉันแอบได้ยินพวกเขาคุยกัน ก็รู้ว่าพวกเขากำลังติดตามปีกหายนะแถวๆ เทือกเขาชายแดน แต่พวกเขาไม่ได้เหมือนฟลาวิโอที่ตามสู้พิชิตมังกร แต่เพียงเพื่อล่าเอาสนุกเท่านั้น<br><br>พวกนั้นคงลากซากมังกรกลับเมือง เอาไปขายได้ราคางามๆ พวกเขาคิดได้แต่เรื่องพวกนี้แหละ",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "โพรงใต้ดินของมังกรเถ้าธุลีชั้นบน - 11405, 11747, 131"
}