{
  "Id": 11890106,
  "ItemId": 0,
  "Type": 3,
  "Title": "บันทึกการวิจัย A038",
  "Text": "วันที่: [--08]<br>การทดลองมาถึงขั้นสุดท้าย แต่ดูเหมือนทุกคนจะเกียจคร้านไปแล้ว เพื่อนร่วมงานทยอยหายหน้าไปเรื่อย ๆ อย่างไร้ร่องรอย ศาสตราจารย์ไฮเซนบอกว่าบางคนลางานไปใช้เวลากับครอบครัว บ้างก็หยุดพักผ่อนก่อนจะกลับมาปฏิบัติหน้าที่ ซึ่งไม่ใช่พฤติกรรมปกติเลย ก่อนหน้านี้ ทุกคนมุ่งมั่นในการวิจัยจนไม่มีเวลาหลับนอน เฮ้อ ช่างมันเหอะ ความสงบแบบนี้หายาก ในค่ำคืนอันยาวนาน มีเพียงมวลสารมืดที่อยู่กับฉัน ฉันไม่รู้ว่าเธอขยายใหญ่และเริ่มเคลื่อนที่ตั้งแต่เมื่อไร มีชิ้นส่วนกลไกมากมายและก้อนโลหะปรากฏขึ้นบนตัวเธอ นั่นมันเครื่องยนต์ดีเซลหรือเปล่า รู้สึกเหมือนเคยเห็นที่ไหนมาก่อน...<br>หืม วันนี้รู้สึกไม่ค่อยเป็นตัวของตัวเองเลย ร่างกายซีดเหมือนถุงน้ำ ไม่ใช่ตัวฉัน<br>วันนี้เธอดูมีชีวิตชีวาเป็นพิเศษใช่ไหม ไม่คิดเลยว่าจะได้เห็นด้านนี้ของตัวเธอ ฉันไม่เคยเห็นอะไรแบบนี้ในครั้งก่อน ๆ นี่ต้องเป็นการค้นพบครั้งใหม่ ขอจดในบันทึกส่วนตัวก่อน<br>วัตถุทรงกลมสีดำเปิดออก เผยให้เห็นสิ่งของสารพัดอยู่ภายใน แผ่นเหล็กกล้า, เฟือง, นาฬิกา, หัวเจาะขนาดใหญ่, เครื่องตรวจจับ, สปอตไลต์, ของเหลวสีน้ำเงิน, คีมผ่าตัด, หนังสือปกหนา, เสื้อคลุมห้องทดลองสีขาว, ลูกกวาดละลายเยิ้ม, แมวน่ารัก, หน้าจออิเล็กทรอนิกส์ และแม้แต่สิ่งที่คล้ายกับร่างกายมนุษย์<br>ทุกสิ่งจากสถานีทดลอง เข้าใจแล้ว เครื่องยนต์ดีเซลก็เป็นของจากสถานีด้วย<br>เธอกำลังหัวเราะงั้นหรือ ฉันไม่เคยได้ยินเธอทำเสียงมาก่อน แต่ฟังดูคุ้นหู คล้ายเสียงเพื่อนร่วมงานฉันเลย<br>ร่างกายและจิตใจของฉันรู้สึกเพียง...",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "Interaction Point"
}