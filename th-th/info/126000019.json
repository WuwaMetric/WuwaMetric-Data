{
  "Id": 126000019,
  "ItemId": 0,
  "Type": 3,
  "Title": "เทอร์มินัลของมิดไนต์เรนเจอร์",
  "Text": "10 พฤษภาคม - นี่เป็นภารกิจแรกกับหน่วยรุกคืบ ฉันช่างอ่อนหัดที่คิดว่าภูมิอากาศ Wuthering Waves ปกติดี แต่ที่จริงมันแย่เกินกว่าจะจินตนาการได้<br><br>11 พฤษภาคม - เราถูกส่งตัวไปที่ทุ่งร้างนอร์ฟอลล์เพื่อสืบเรื่องพลังงานราชันไร้มงกุฎเธรโนเดียน แต่ Wuthering Waves ทำให้งานยากขึ้น ฝนที่ตกต่อเนื่องบดบังทัศนวิสัย แทบมองไม่เห็นทางที่กำลังไป แม่ทัพจี้เหยียนมอบน้ำยาปิดกั้นเสียงกระซิบประหลาดที่เราได้ยินแว่วมากับลม<br><br>13 พฤษภาคม - ทีมของเราเริ่มรู้สึกตึงมือเพราะสมาชิกในทีมเพลี่ยงพล้ำไปเรื่อย ๆ ทีละคน ความคิดเรื่องถอนกำลังแวบเข้ามาเป็นครั้งแรก ดีที่แม่ทัพจี้เหยียนรับรู้ถึงความปวดร้าวของเรา และให้พักในซากปรักหักพังหนึ่งคืน เราพบหนังสือขำขันที่ช่วยผ่อนคลายความเครียดลงไป แต่แม่ทัพจี้เหยียนยังดูกังวล<br><br>20 พฤษภาคม - ความเข้มข้นของ Wuthering Waves ไม่สำคัญอีกต่อไป เพราะข้อมูลทั้งหมดไร้ความหมาย พวกเราหายใจไม่ออกในสภาพแวดล้อมนี้ ในการต่อสู้ครั้งล่าสุด ทุกคนสิ้นชีพยกเว้นฉันและแม่ทัพจี้เหยียน เขาสละตนเองเพื่อช่วยฉันจากกองทัพทาเซ็ตดิสคอร์ด ฉันทำอะไรไม่ได้นอกจากมองดูเขาต่อสู้ตามลำพัง เครื่องหมายรูปดาวของเขากระพริบจากการใช้พลังเรโซเนเตอร์เกินขีด ฉันหลบอยู่ด้านหลังเขา อ้อนวอนขอความช่วยเหลือเพราะไม่อยากจบชีวิต ท้ายที่สุด แม่ทัพจี้เหยียนกึ่งยืนกึ่งทรุดในซากปรักหักพัง แต่หอกของเขายังตั้งตระหง่าน ช่วยฉันรอดมาได้",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "Interaction Point"
}