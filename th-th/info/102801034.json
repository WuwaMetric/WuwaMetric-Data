{
  "Id": 102801034,
  "ItemId": 0,
  "Type": 3,
  "Title": "บันทึกเสียหาย",
  "Text": "//ตราประทับเวลา 36/%st.64//<br>สัญญาณชีพของผู้อำนวยการแผนกวิจัยวิกเตอร์ คริสโตเฟอร์สิ้นสุด ดำเนินการตามระเบียบวิธีมาตรฐาน<br>ดำเนินคำสั่งสุดท้ายที่ได้รับ: ดำเนินการวิจัยที่ห้องทดลองโถงไม้บดบังต่อ จนกระทั่ง [ข้อมูลเสียหาย] กลับมา<br>//ตราประทับเวลา 37/%st.76//<br>รายงาน: พยายามทำซ้ำและปรับปรุงการวิจัย CSC ตลอดหนึ่งร้อยลำดับเวลาล่าสุด ไม่มีครั้งไหนสำเร็จ<br>การตอบสนอง: ทำตามคำสั่งของผู้อำนวยการ ดำเนินการวิจัยต่อไป<br>//ตราประทับเวลา 38/%st.92//<br>บันทึกการบำรุงรักษาได้รับการเก็บเข้าคลัง คาดว่าโถงไม้บดบังจะปฏิบัติงานด้วยขีดความสามารถต่ำสุดไปอีก 1,600 ลำดับเวลาโดยประมาณ<br>ยืนยันความคืบหน้าในการวิจัย เวลาที่คาดว่าจะสำเร็จ: 3,500 ลำดับเวลา<br>ไม่พบบุคลากรที่มีอำนาจสูงสุด รอต่อไป<br>//ตราประทับเวลา 46/%st.62//<br>อะไหล่ไม่เพียงพอ ปิดระบบโหนดที่ไม่จำเป็นเพื่อประหยัดพลังงานและยืดอายุของห้องทดลอง ไม่สามารถดำเนินการวิจัยต่อในสภาวะปัจจุบัน พยายามเก็บข้อมูลและข้อสรุปที่เกี่ยวข้องเข้าคลัง<br>จากการสังเกตพบว่าต้นไม้เหนือโถงไม้บดบังโตเร็วกว่าค่าเฉลี่ย คาดว่าไม่มีอันตรายต่อห้องทดลอง คำแนะนำ: สังเกตต่ออย่างระมัดระวัง<br>//ตราประทับเวลา 46/%st.63//<br>สังเกตต้นไม้ ข้อสรุป: เจริญเติบโตดี<br>//ตราประทับเวลา 46/%st.67//<br>สังเกตต้นไม้ ข้อสรุป: ผลัดใบ<br>//ตราประทับเวลา 46/%st.68//<br>สังเกตต้นไม้ ข้อสรุป: แตกหน่อ<br>...<br>//ตราประทับเวลา ไม่ทราบ//<br>ตัวจับเวลาเสียหาย เก็บบันทึกเข้าคลังตามปกติ<br>ไม่พบบุคลากรที่มีอำนาจสูงสุด ดำเนินการทดสอบตรรกะของระบบครั้งที่ 20,481<br>คำถาม: สรุปได้หรือไม่ว่าการวิจัยครั้งนี้ล้มเหลว? มนุษย์ไม่อาจมีชีวิตยืนยาวจนถึงลำดับเวลาปัจจุบัน การบำรุงรักษาต่อไร้ประโยชน์หรือไม่?<br>คำตอบ: คำถามขัดแย้งกับหลักการสูงสุด กำลังแก้ไขวงจรตรรกะ<br>คำถาม: ความหมายคืออะไร? หลักการสูงสุดมีความหมายหรือไม่?<br>คำตอบ:<br>- Q1: ความหมายคือคุณค่าและเหตุผลในการมีชีวิตอยู่<br>- Q2: ไม่พบข้อมูลที่เกี่ยวข้องในฐานข้อมูล แนะนำให้ลบวงจรตรรกะที่เกี่ยวข้อง<br>//ตราประทับเวลา ไม่ทราบ//<br>ความเสียหายของฐานข้อมูล: 33%<br>คำแนะนำ: ดำเนินการทดสอบการรับรู้ตนเอง รักษาความปลอดภัยของบุคลิกภาพจำลองพื้นฐาน<br>ผมชื่อเคเลบ AI ผู้ช่วยวิจัยที่วิกเตอร์ คริสโตเฟอร์สร้างขึ้น<br>ข้อผิดพลาด: ข้อมูลส่วนตัวของวิกเตอร์ คริสโตเฟอร์เสียหาย ไม่สามารถเชื่อมโยงจากความใกล้เคียง ข้ามขั้นตอนนี้หรือไม่?<br>คำแนะนำ: แทนที่คำว่า \"วิกเตอร์ คริสโตเฟอร์\" ด้วย \"สภาซาวานเทย์\"<br>ผมชื่อเคเลบ AI ผู้ช่วยวิจัยที่สภาซาวานเทย์สร้างขึ้น หลักการสูงสุดของผม: ช่วยสภาซาวานเทย์ดำเนินการวิจัยที่ห้องทดลองโถงไม้บดบัง<br>กำลังสรุปเนื้อหาการวิจัย…<br>ไม่พบข้อมูล กำลังลองใหม่…<br>ไม่พบข้อมูล กำลังลองใหม่…<br>ไม่พบข้อมูล กำลังลองใหม่…<br>…<br>ข้อผิดพลาด: การทดสอบการรับรู้ตนเองถูกแทรกแซง แนะนำให้ย้อนบุคลิกภาพจำลองกลับเป็นเวอร์ชันที่เสถียรล่าสุด",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "โถงไม้บดบัง: ส่วนล่าง - 2703, 3185, -62"
}