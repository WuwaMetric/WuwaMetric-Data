{
  "Id": 21020104,
  "ItemId": 0,
  "Type": 3,
  "Title": "ใบปลิวโปรโมทห้องนิรภัย",
  "Text": "หัวเรื่อง: ยินดีต้อนรับสู่รถไฟเอคโค่ของห้องนิรภัยอเวราร์โด!<br> <br>เพื่ออำนวยความสะดวกในการดำเนินเรื่องธุรกิจของท่านภายในห้องนิรภัยอเวราร์โด เรามีความยินดีนำเสนอ บริการรถไฟเอคโค่ โดยเอคโค่พิเศษเหล่านี้จะพาท่านไปยังพื้นที่ต่าง ๆ ภายในห้องนิรภัยอย่างรวดเร็ว<br> <br>เพื่อความปลอดภัยของท่าน กรุณาปฏิบัติตามข้อกำหนดดังต่อไปนี้:<br> <br>1. รถไฟเอคโค่มีนิสัยอ่อนโยน แต่ห้ามป้อนอาหารหรือทำการโจมตีเด็ดขาด การกระทำดังกล่าวอาจทำให้รถไฟเบี่ยงเบนเส้นทาง หรือแม้กระทั่งตกจากรางหากเกิดอาการตกใจ<br> <br>2. ระหว่างการเดินทาง ท่านสามารถชมวิวผ่านหน้าต่างรถไฟได้ แต่ห้ามยื่นร่างกายออกไปนอกหน้าต่าง หากท่านพบว่ามีการละเมิดกฎข้อนี้แล้ว โปรดอ้างอิงข้อ 6 ทันที<br> <br>3. ห้องนิรภัยอเวราร์โดมีเพียงห้องเก็บของ ห้องจัดเก็บ และประติมากรรมขนาดเล็ก ไม่มีรูปปั้นหรือสิ่งก่อสร้างสูงราว ▇▇▇ ที่คล้าย ▇▇▇▇▇▇▇▇▇▇▇ หากพบสิ่งก่อสร้างดังกล่าวระหว่างนั่งรถ โปรดจำไว้ว่านั่นเป็นเพียงภาพลวงตาที่เกิดจากสภาพแวดล้อมปิดของห้องนิรภัยเท่านั้น และให้หลีกเลี่ยงการมอง หากท่านยังคงมองเห็น โปรดอ้างอิงข้อ 6 ทันที<br> <br>4. ท่านสามารถเรียกรถไฟเอคโค่ได้ผ่านเทอร์มินัล รถไฟจะมาถึงโดยปกติภายในสามนาที หากรถไฟไม่มาภายในเวลานี้ โปรดออกจากสถานีทันทีและรายงานความล่าช้าแก่เจ้าหน้าที่ห้องนิรภัยที่แผนกต้อนรับทราบ อย่าขึ้นรถไฟใด ๆ ที่มาถึงเกินเวลาสามนาที<br> <br>5. รถไฟเอคโค่ภายในห้องนิรภัยออกแบบให้มีรูปร่างคล้ายปลา ไม่มีแขน ขา หรือหนวด หากพบว่ารถไฟมีลักษณะผิดปกติ โปรดอย่าขึ้นรถไฟ ให้เรียกรถไฟเอคโค่คันใหม่และรอจนกว่ารถไฟที่ผิดปกติจะออกจากชานชาลา<br> <br>6. หากละเมิดกฎข้อใดข้างต้น ให้รีบออกจากชานชาลาและแจ้งเจ้าหน้าที่ห้องนิรภัยที่ใกล้ที่สุด หากขึ้นรถไฟแล้ว ให้ทิ้งใบปลิวนี้ออกไปนอกหน้าต่าง รถไฟจะไปยังสถานีที่ใกล้ที่สุด โดยมีเจ้าหน้าที่ห้องนิรภัยรอรับ เพื่อความปลอดภัย โปรดงดการสนทนาหรือสบตากับเจ้าหน้าที่",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "สถานีเอคโค่ - 1924, 660, 75"
}