{
  "Id": 102801016,
  "ItemId": 0,
  "Type": 3,
  "Title": "รายงานเฝ้าระวังประสิทธิภาพสเปกตรัมที่ผิดปกติของ C-001",
  "Text": "หัวเรื่อง: รายงานการตรวจสอบความผิดปกติของสเปกตรัมสำหรับตัวอย่าง C-001<br><br>รายการที่: #H-C-6947<br><br>ข้อสรุป:<br><br>ข้อมูลที่ปรากฏบนรายงานฉบับนี้ได้มาจากการประเมินสเปกตรัมที่ทำกับตัวอย่าง C-001 หรือที่รู้จักกันในชื่อ \"เจวี๋ย\" ตั้งแต่วันที่ ████ มิถุนายนถึง ████ ธันวาคม<br><br>ในการทดลองขั้นแรกที่ทำขึ้นในวันที่ 14 มิถุนายน นักวิจัยของ ████ พบความถี่ที่หายไป 15 วินาทีในสเปกตรัมของตัวอย่าง C-001 มีการทดสอบเพิ่มเติมห้าครั้งในภายหลังในวันต่อมา และข้อมูลทั้งหมดที่ได้รับแสดงให้เห็นว่าการสูญเสียความถี่นั้นมีความสอดคล้องอย่างสูง (ความต่างระหว่างข้อผิดพลาดมีค่าเฉลี่ยต่ำกว่า 0.02)<br><br>ข้อมูลที่บันทึกของสเปกตรัมเรโซแนนซ์ในวันที่ 3, 6, 11, 23 และ 30 ของเดือนถัดไปบ่งชี้ถึงการสูญเสียความถี่ของตัวอย่าง C-001 ที่ค่อย ๆ ยาวขึ้นเรื่อย ๆ ข้อมูลแสดงถึงการเพิ่มขึ้นอย่างมีนัยสำคัญโดยมีรูปแบบที่แตกต่างกัน มีการตั้งสมมติฐานว่าเหตุการณ์นี้เกิดขึ้นเนื่องจากการมีอยู่ของตัวอย่าง C-002 หรือที่รู้จักกันในชื่อ \"ห้องโถงเหมียนหลง\" การทดลองแบบปัจจัยเดียวสามสิบสองครั้งต่อมายืนยันถึงความสัมพันธ์อย่างมีนัยสำคัญของตัวอย่าง C-002 และระยะเวลาของการสูญเสียความถี่ของตัวอย่าง C-001 สิ่งที่น่าสังเกตคือการที่ตัวอย่าง C-002 แสดงผลการยังยั้งกับระยะเวลาที่เพิ่มมากขึ้นของตัวอย่าง C-001<br><br>ตามข้อมูลการตรวจสอบสเปกตรัมของตัวอย่าง C-001 ตั้งแต่วันที่ ████ มิถุนายนถึง ████ ธันวาคม สามารถทำการสรุปเบื้องต้นได้ดังนี้:<br><br>1. ตัวอย่าง C-001 มีข้อบกพร่อง/ความผิดปกติ<br>2. ตัวอย่าง C-002 สามารถชะลอการเพิ่มขึ้นของข้อบกพร่องของตัวอย่าง C-001 ได้ แต่ไม่สามารถทนแทนการสูญเสียความถี่ของตัวอย่าง C-001 ได้<br><br>ภาคผนวก-1 (ที่มา: บันทึกวิจัย #C349)<br><br>ด้วยความช่วยเหลือของ \"ผู้มาเยือนแสนประหลาด\" เราจึงมีโอกาสในการพูดคุยกับตัวอย่าง C-001 ได้โดยตรง ถึงแม้จะเป็นการสนทนาที่มีความหมายและเห็นพ้องต้องกัน แต่เราก็ไม่ได้ข้อมูลมากพอตามที่คาดหวังไว้<br><br>แต่อย่างน้อยที่สุด การสนทนาก็พิสูจน์ได้อย่างหนึ่ง: การวิจัยครั้งก่อนของเราเป็นผล และไม่มีข้อบกพร่องในตัวอย่าง C-001 ตามคำประกาศของ C-001 เองที่ว่า \"หนึ่งในโปรแกรมแห่งกาลเวลาได้สูญหายไป\" และในช่วงที่มีสภาพสมบูรณ์ C-001 มีความสามารถในการควบคุมเวลาโดยการชะลอหรือแม้แต่หยุดเวลาลง ย้อนเวลา และทำการแก้ไขได้ตามที่ต้องการ อย่างไรก็ตาม สภาพปัจจุบันของ C-001 สามารถเรียกได้ว่าเป็นอาการป่วย ที่มีการรวบกวนเวลาซึ่งไม่อาจย้อนกลับ ทำให้การพยายามแก้ไขหรือฟื้นฟูไม่เป็นผล ด้วยเหตุนี้ ภูผาสวรรค์จึงได้กลายเป็นสถานที่ที่แยกตัวออกมาท่ามกลางมหาสมุทรแห่งกาลเวลาอันกว้างใหญ่ แม้ว่าจุดประสงค์ในตอนแรกคือการไถ่บาปก็ตาม<br><br>ภาพผนวก-2 (ที่มา: บันทึกวิจัย #C382)<br><br>ด้วยการคำนวณโดยใช้แบบจำลองกาลไหลเวียนของเวลา ทำให้เราตั้งสมมติฐานได้สองข้อ:<br><br>สมมติฐานที่ 1: \"ข้อบกพร่อง\" ของ C-001 ไม่ได้มีมาแต่กำเนิด และ \"ข้อบกพร่อง\" นี้อาจเกิดขึ้นในช่วงการมาเยือนครั้งแรกที่ภูผาสวรรค์ของ C-001 (มีการยืนยันแล้วว่า \"ข้อบกพร่อง\" ไม่สามารถแก้ไขได้ ดูที่รายงาน #H-C-7426)<br><br>สมมติฐานที่ 2: ความแตกต่างในการเดินหน้าของกาลเวลาระหว่างภายในและภายนอก \"ฟองกาลเวลา\" มีมากขึ้นเรื่อย ๆ ตามการเปรียบเทียบข้อมูล มีความสัมพันธ์ระหว่างอัตราการลดลงของกระแสกาลเวลาในภูผาสวรรค์และอัตราการเพิ่มขึ้นของการสูญเสียความถี่ของ C-001<br><br>ขออธิบายเพิ่มเติมสำหรับสมมติฐานข้อที่สอง... หากในที่สุดแล้ว C-001 จะตายไป กระแสเวลาที่ไร้การควบคุมในภูผาสวรรค์อาจจะมีมากเกินขีดจำกัดและมีผลกระทบกว้างออกไปยังภูมิภาคอื่น ๆ… เช่น ทั้งดินแดนของจินโจว<br><br>…นั่นอาจเป็นเหตุให้ \"ผู้มาเยือนแสนประหลาด\" เสนอที่จะร่วมมือกับเราตั้งแต่แรก…<br><br>ภาคผนวก-3 (ที่มา: บันทึกวิจัย #C457)<br><br>มีการพยายามเร่งรัดการพัฒนาวัตถุเรโซแนนซ์ประดิษฐ์ แม้ว่าเราจะยังไม่ประสบความสำเร็จ แต่เราตัดสินใจที่จะตั้งชื่อมันว่า \"โครโนซอร์ทเตอร์\" เพื่อเป็นเกียรติให้กับความคืบหน้าของเราเมื่อเร็ว ๆ นี้<br><br>ฉันรู้ว่า \"ผู้มาเยือนแสนประหลาด\" เป็นส่วนช่วยในทุก ๆ ความคืบหน้าที่เราทำได้จนถึงตอนนี้ ถ้าโครงการ \"โครโนซอร์ทเตอร์\" สำเร็จ ก็จะเป็นประโยชน์กับทุกคนที่มีส่วนเกี่ยวข้อง ตามที่ฉันคาดไว้ พวกเขาตั้งใจที่จะฟื้นฟูและใช้พลังที่สมบูรณ์ของ C-001 เพื่อแก้ไขความบิดเบือนของเวลา ด้วยความช่วยเหลือของวัตถุเรโซแนนซ์<br><br>ยังมีการเดินทางที่สำคัญรอเราอยู่ข้างหน้า นี่เป็นเพียงแค่จุดเริ่มต้นเท่านั้น",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "เส้นทางของผู้แสวงหาความจริง: ส่วนบน - 2137, 3353, -67"
}