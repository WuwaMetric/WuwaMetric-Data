{
  "Id": 120101029,
  "ItemId": 0,
  "Type": 3,
  "Title": "หน้าที่หายไปจากไดอารี่",
  "Text": "ฉันเห็นมันแล้ว ไม่ต้องสงสัยเลย เขายาว ๆ นั่น ตัวมันที่มีเลือดสีนิลของท้องทะเลหยดลงมา .จะ<span class=\"italic\">ต้อง</span>เป็นมันแน่ ๆ<br> <br>เรือที่เราปล่อยออกไปพลิกคว่ำ เสากระโดงท้ายเรือพังทลาย และหอกเจ็ดเล่มก็หายไป<br> <br>หลายคนหวาดกลัวและทักท้วงให้ฉันถอยกลับ... ไม่ ฉันจะไม่หยุด จากหอกเจ็ดเล่ม หอกสี่เล่มถูกเขย่าจนหลุดออกไป แต่หอกสามเล่มที่เหลือยังฝังอยู่ในตัวมัน ฉันเห็นหอกพวกนั้นปักอยู่บนหลังมัน และผลึกที่แตกกระจัดกระจายก็ร่วงลงสู่ทะเล<br> <br>วันนี้คือวันที่ห้าสิบห้า<br> <br>เราไม่ได้ไล่ล่ามัน แต่มันต่างหากที่มาขวางทางเรา ไม่เข้าใจหรือไง? เราต้องฆ่ามันเท่านั้น เราถึงจะออกไปจากห้องนี้แล้วไปถึงจุดสิ้นสุดของทะเลไร้ขอบเขต ไปถึงที่ที่การล่องเรือจะพาเราไปถึง<br> <br>คิดดูสิ! เราได้พิชิตทุกคาบสมุทรมาแล้ว! ตั้งแต่มังกรที่กลืนกินทาเซไทต์ในสหพันธรัฐใหม่ไปจนถึงปลาหมึกผีที่ดูดกลืนความทรงจำในทะเลที่ถูกลืม... ฉันฆ่าไอ้ตัวพวกนี้ไปตั้งเท่าไหร่แล้วล่ะ? <span class=\"italic\">เรา</span>ฆ่าพวกมันไปตั้งกี่ตัวแล้ว? ตอนนี้สิ่งนี้ได้มาอยู่ตรงหน้าเรา! ตอนนี้เราควรคิดหาวิธีที่จะฆ่ามันอยู่ทุกขณะจิต!<br> <br>ส่งไปป์นั่นมาให้ฉัน เฒ่าจอมพ่นควัน ฉันฝ่าหมอกมากับทุกคน... จะบอกให้นะ มันทำให้ฉันเสียขาไป และฉันจะเอาคืนจากหัวใจของมัน!<br> <br>ฉันเห็นภาพวันที่มันตายแล้ว เลือดของมันจะมอดไหม้หายไปในทะเล ครีบที่เคยสะบัดจะตกลง ตัวมันจะพลิกคว่ำ และในที่สุดแผ่นสีขาวน้ำนมผสมแดงก่ำก็จะปรากฏให้เห็น...<br> <br>จากนั้นทุกสิ่งที่ฉันให้สัญญาไว้กับนายก็จะเป็นจริง นายจะได้ทุกอย่างที่เป็นของฉัน ไม่ว่าจะเป็นเงินทอง น้ำมัน หรือศรัทธา แม้ว่าฉันจะไม่ได้ศรัทธาในเทพเจ้าเลยก็เถอะ นายเอาไปได้หมดเลย แม้แต่เรือลำนี้ เราจะฆ่ามัน เราต้องฆ่ามัน นี่คือชะตาของฉันและชะตาของนาย และเป็นชะตาของเรือลำนี้ด้วย <br><br>ทีนี้ฉันจะดับไฟของนาย ไม่ว่าจะเป็นความหวาดกลัวในใจ หรือควันในไปป์ก็ตาม",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "หมู่บ้านเฮล์ม - 7325, 3464, 53"
}