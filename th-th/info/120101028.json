{
  "Id": 120101028,
  "ItemId": 0,
  "Type": 3,
  "Title": "หน้าที่หายไปจากไดอารี่",
  "Text": "...วันนี้เราก็ยังหาตัวมันไม่เจอ<br> <br>สิ่งมีชีวิตตัวใหญ่ขนาดนั้นกลบร่องรอยของตัวเองไม่มิดหรอก จนกว่าเราจะค้นพบสถานที่ต่อไปที่มันจะปรากฏตัว เราจะต้องไม่เข้าใกล้ชายฝั่ง ไม่ว่าพายุลูกไหนก็หยุดยั้งเราไม่ได้ทั้งนั้น<br> <br>ทะเลที่ปั่นป่วน พายุที่ดำสนิทเหมือนกับหมึกที่ปลาหมึกใกล้ตายพ่นออกมา ท่าเรือที่โคลงเคลงไปมาท่ามกลางพายุ เสากระโดงที่ลอยไปหาซากเรือในทะเลที่ถูกลืม กะลาสีผู้มีริ้วรอยบนใบหน้าจากการผ่านร้อนผ่านหนาวมานาน ร่องรอยนั้นลึกและแตกเหมือนกับร่องสมุทร ปลาหมึกตัวยาวร้อยเมตร... และเราที่เป็นนักล่าต้องสาปที่ไล่ล่าหาจุดสิ้นสุดของโลก<br> <br>ลองคิดดูให้ดี เรากำลังตามหาอะไรอยู่กันแน่? ฉันขอเดิมพันว่าเหรียญนี้จะถูกตอกลงบนขาของฉัน<br> <br>ตอนนี้ฉันจะบอกให้ว่าเราจะคว้าชัยชนะได้ยังไง เราจะไล่ล่ามันข้ามทะเลที่มีพายุปั่นป่วน ทะเลที่ถูกลืม ผ่านเกาะทุกเกาะทั้งที่มีชื่อและไม่มีชื่อ ไปจนถึงสุดขอบโลก เลือดและน้ำมันจะทำให้เหรียญนี้มีมูลค่ามหาศาล<br> <br>ส่วนท่าน มือหอกจากแดนตะวันออก เมื่อท่านต้องมอบหอกให้กับเทพเจ้า ท่านจะลังเลหรือไม่? หอกเล่มนั้นที่เคยดื่มเลือดของเทพเจ้าจะสิ้นฤทธิ์เมื่อต้องเผชิญกับมหาสมุทรหรือไม่? มาเถอะ จงชูอาวุธขึ้นสูงและไขว้ไว้ตรงหน้าเหมือนอย่างที่ท่านทำในสนามประลอง! ฉันจะคอยดูว่าท่านจะได้เกียรติยศใดเมื่อเผชิญกับคลื่น!<br> <br>เอาไวน์มาเลย! เอาเลย เรามาให้สัตย์สาบานแด่ความร่ำรวย แด่ฝันของเรา และแด่ทุกสิ่งที่เราเลือกทิ้งไว้เบื้องหลัง!<br> <br>สิ่งที่เราตามหา สิ่งที่ฉันตามหา... ก็คือช่วงเวลานั้นนั่นเอง",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "ท่าเรือริชโชลี - 7254, 3856, 2"
}