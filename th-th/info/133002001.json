{
  "Id": 133002001,
  "ItemId": 0,
  "Type": 3,
  "Title": "รินาสซิตา",
  "Text": "ประเทศซึ่งประกอบไปด้วยหลายนครรัฐอิสระที่กระจายตัวอยู่ทั่วหมู่เกาะอันกว้างใหญ่ โดยไร้ศูนย์กลางการปกครองตายตัว ตำนานกล่าวถึงผู้ก่อตั้งรินาสซิตา ผู้ซึ่งหลบหนีจากมาตุภูมิและแล่นเรือมุ่งสู่หมู่เกาะเหล่านี้เพื่อหลีกหนีจากเสียงครวญมรณะ<br><br>ในฐานะอาณาจักรหมู่เกาะที่ถือกำเนิดใหม่จากเสียงครวญมรณะ รินาสซิตาได้ตัดขาดจากโลกภายนอกมาเป็นเวลานาน ทั้งด้วยภัยพิบัติอันไม่หยุดยั้งและระยะทางอันห่างไกล กระทั่งไม่นานมานี้เองที่ชาวรินาสซิตาได้เปิดเส้นทางเดินเรือสายใหม่ เรือที่บรรทุกเครื่องเทศและแร่ธาตุออกเดินทางไปทั่วโลก และสิ่งตอบแทนคือสมบัติและความมั่งคั่งที่ไหลกลับคืนสู่รินาสซิตา เติมเต็มความรุ่งเรืองให้กับฝั่งทะเลของพวกเขา<br><br>รินาสซิตามีชื่อเสียงเลื่องลือด้วยเทคโนโลยี \"เอคโค่ทั่วไป\" ที่เป็นเอกลักษณ์ ซึ่งทำให้เอคโค่สามารถคงสภาพเป็นรูปธรรมภายในรัศมีของเจเนซิสเน็กซัส ด้วยเทคโนโลยีนี้เอง ชาวรินาสซิตาได้หลอมรวมเอคโค่เข้ากับทุกแง่มุมในชีวิต และนี่คือเหตุผลที่ทำให้ดินแดนแห่งนี้มีชื่อว่า \"ดินแดนแห่งเอคโค่\"<br><br>ชาวรินาสซิตาให้ความสำคัญอย่างยิ่งต่ออัตลักษณ์ที่สืบทอดจากสายเลือด และสังคมของพวกเขาก็ถูกหล่อหลอมด้วยความเคารพต่อสายสัมพันธ์ของครอบครัว สำหรับพวกเขาแล้ว สวัสดิภาพของครอบครัวมีค่ามากกว่าโชคชะตาของปัจเจกเสมอ",
  "Picture": [],
  "Audio": "",
  "Background": "",
  "EntryAudio": "",
  "ExitAudio": "",
  "Source": "Interaction Point"
}